<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Gli ultimi giorni di Goldoni, di Valentino Carrera
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
.blockquote {margin: 2em 5%; font-size: 95%;}
.blockquote p {margin-left: 1.5em; text-indent: -1.5em;}
p.indr {text-align: right; margin-right: 5%;}
p.stagedir {margin-left: 40%; text-indent: -1.5em; font-size: 90%;}
p.pers {text-align: center; margin-bottom: 1.5em;}
.center {text-align: center; text-indent: 0;}

div.titlepage {text-align: center; margin: 2em 5%; padding-bottom: 2em; padding-top: 3em; page-break-before: always; page-break-after: always;}
div.verso {text-align: center; padding-top: 2em; font-size: 95%; margin: 05%;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-top: 2em; margin-bottom: 2em;}
h2 {font-size: 140%; margin-top: 1em; margin-bottom: 2em;}
h3 {font-size: 120%; margin-top: 2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tiny {width: 10%; margin-left: 45%; margin-right: 45%;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.small {font-size: 80%;}
.large {font-size: 115%;}
.x-large {font-size: 130%;}
.xx-large {font-size: 200%;}
.g {letter-spacing: .2em;}
.smcap {font-variant: small-caps; font-style: normal;}
.upright {font-style: normal;}
.nospace {white-space: nowrap;}

table {margin: auto; border-collapse: collapse;}
table.interl {width: 80%; font-size: 98%; line-height: 1.1em;}
table.interl td {padding-right: 1em;}
.bl {border-left: thin solid black; padding-left: 1em;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1.5em 10%;}
.inl {display: inline-block;}
.poem p {margin: 0; padding-left: 3em; text-indent: -3em;}
.poem p.i2 {text-indent: -1em;}
.poem p.i6 {text-indent: 6em;}
.poem p.pad {padding-top: 1em;}
.poem-container {text-align: right; margin-top: 2em;}

    </style>
  </head>
<body>

<div class="chapter">
<h1>
GLI ULTIMI GIORNI DI GOLDONI
</h1>

<hr class="mid" />
</div>

<div class="titlepage">
<p>
LE
</p>
<p class="xx-large g">
COMMEDIE
</p>
<p class="small">
DI
</p>
<p class="x-large">
VALENTINO CARRERA
</p>

<div class="poem-container">
<div class="poem inl">
<p class="i2">..... Se voeren sti poetta</p>
<p>Ciappottan i passion, moeven el cœur,</p>
<p>Hann de toccann i tast che ne diletta,</p>
<p>Ciapann, come se dis, dove ne dœur;</p>
<p>Senza andà sui baltresch a tirà a man</p>
<p>I coregh e i scuffion gregh e roman!</p>
<p class="i6 pad"><span class="smcap">Carlo Porta.</span></p>
</div>
</div>

<hr class="tiny" />

<p class="large">
VOLUME PRIMO
</p>

<hr class="tiny" />

<p class="pad4">
TORINO<br />
<span class="small">TIPOGRAFIA L. ROUX E C.<br />
1887</span>
</p>
</div>

<div class="verso">

<hr class="mid" />

<p>
<i>L'editore e l'autore, osservati tutti gli obblighi, intendono di
fruire di tutti i diritti della proprietà sia per la riproduzione
e la traduzione, che per la rappresentazione.</i>
</p>

<p class="pad2 indr">
(918)
</p>

<hr class="mid" />
</div>

<div class="somm">
<h2>
INDICE
</h2>

<p class="center large"><a href="#notizia">NOTIZIA</a><br />
<a href="#primo">ATTO PRIMO</a><br />
<a href="#intermezzo">INTERMEZZO</a><br />
<a href="#secondo">ATTO SECONDO</a><br />
</p>

<hr class="pad2" />
</div>

<div class="chapter">
<p>
<span class="pagenum" id="Page_201">[201]</span>
</p>

<h2>
GLI ULTIMI GIORNI DI GOLDONI
</h2>

<p class="center large">
COMMEDIA IN DUE ATTI ED UN INTERMEZZO
</p>
</div>

<div class="chapter">
<p>
<span class="pagenum" id="Page_203">[203]</span>
</p>

<h2><a id="notizia"></a>
NOTIZIA
</h2>

<p>
Dacchè l'autore, in una sua gita a Parigi per indagare
qualche cosa sugli ultimi giorni del <span class="smcap">Goldoni</span> e la
sorte della vedova, aveva sentito la contessa D'Agoult
ricordare d'avere più d'una volta nella sua adolescenza
sentito a dire in casa, da testimoni del Terrore, che
<span class="smcap">Carlo Goldoni</span> era proprio morto «<i>dans la plus
affreuse des misères dans un galetas</i>», un vivo desiderio
lo aveva sempre tormentato, quello di vendicare,
bene inteso coll'arte che gli era consentita,
l'indegno abbandono in cui gli italiani avevano lasciato
morire il più comico e spontaneo di tutti i commediografi,
e di rendere nello stesso tempo omaggio
alla memoria serena e pia della moglie Nicoletta Conio
da Genova, e del nipote Antonio di Giovanni Goldoni.
</p>

<p>
Ma non gli si era mai offerto il destro di porre
in atto il suo onesto desiderio, quando sul finire del
1880 venne in mente al ch. prof. E. D. Müller di
suggerire a Cesare Rossi direttore della Compagnia
drammatica della città di Torino, ed uno dei pochissimi
attori che conservino la tradizione goldoniana,
di commettergli una commedia che avesse per soggetto
la morte del nostro maggior poeta comico.
</p>

<p>
L'impresa tornava onorevole quanto era ardua;
<span class="pagenum" id="Page_204">[204]</span>
ma l'autore non avrebbe forse accettato l'invito senza
la speranza che il riverente antico affetto e la sempre
maggiore ammirazione potessero inspirargli quanto
chiedere non poteva all'ingegno; senza la lusinga
non nuova, che la viva intelligenza di Cesare Rossi
e lo zelo dei suoi compagni avrebbero sopperito alle
troppe lacune con quelle infinite finezze e malizie dell'arte
che si possono qualche volta accennare, ma non
mai scrivere, e spargono tanto barbaglio di luce nella
divina arte di far rivivere sulla scena un uomo ed
un'epoca... La commedia, scritta di getto, venne letta,
e il Rossi soddisfatto volle che il battesimo avesse
luogo in quel teatro Goldoni di Venezia, così ricco
di memorie goldoniane, dal primo monumento che si
sia eretto al poeta dai suoi concittadini, al ricordo
posto a quella insuperabile attrice in dialetto veneziano
che fu Marianna Morolin, creatrice vera di
parti e di scrittori e pure modesta, non veneziana
e pure ammiratissima; dal numero di commedie dell'avvocato
veneziano che videro per la prima volta
la scena su quel palco, al pubblico intelligente, custode
del buon gusto e della nostralità della commedia,
uno dei pochissimi nemici di ogni altra ibrida
forma.
</p>

<p>
L'autore della commedia, con quel soggetto, con
quella rivendicazione, dinnanzi a quel pubblico, in
quel teatro, era tutto uno spasimo d'ansietà e di
paure. Ma <i>Gli ultimi giorni di Goldoni</i> erano messi
su con mirabile cura e precisione di scene, di mobili
e d'abiti; ma la parte di <span class="smcap">Goldoni</span> era sostenuta, e con
quali spalle, da Cesare Rossi insuperato finora nella
trasmissione degli affetti; quella di <i>Nicoletta</i> da Teresa
<span class="pagenum" id="Page_205">[205]</span>
Bernieri; da Claudio Leigheb quella di <i>Battistino</i>;
dal povero Arturo Diotti quella di <i>Antonio</i>, e Flavio
Andò aveva voluto concorrere alla festa assumendo
la parte dello <i>Chénier</i>, come Antonio Colombari quella
di <i>Balletti</i>... Quale meraviglia se la sera del 30 marzo
1881 la commedia tornò gradita nella stessa Venezia,
come poi nelle altre città, e con tanto accordo
di indulgenza che arrivata a Torino fu ritenuta degna
di raccogliere il premio drammatico che dava per
l'ultima volta quel Comune? Erano in tanti a metterci
il meglio del loro ingegno e della loro esperienza!
E si trattava di <span class="smcap">Goldoni</span>, di cui basta pronunziare
il nome sempre più luminoso perchè tosto se ne irradii
qualche cosa della sua amabile indulgenza, giocondità
e cortesia.
</p>
</div>

<div class="chapter">
<p>
<span class="pagenum" id="Page_206">[206]</span>
</p>

<h2>
INTERLOCUTORI
</h2>

<table class="interl" summary="Interlocutori">
 <tr>
  <td colspan="2">CARLO GOLDONI.</td>
 </tr>
 <tr>
  <td colspan="2">NICOLETTA, sua moglie.</td>
 </tr>
 <tr>
  <td colspan="2">ANTONIO, nipote di Carlo.</td>
 </tr>
 <tr>
  <td colspan="2">GIUSEPPE CHÉNIER.</td>
 </tr>
 <tr>
  <td class="nospace">BATTISTINO STUCK,</td> <td rowspan="6" class="bl">Comici italiani al servizio del Re di Francia, pensionati.</td>
 </tr>
 <tr>
  <td>SUSANNA BERTINAZZI,</td>
 </tr>
 <tr>
  <td>MARIA FARINELLI, </td>
 </tr>
 <tr>
  <td>BALLETTI,</td>
 </tr>
 <tr>
  <td>GANDINI,</td>
 </tr>
 <tr>
  <td>MATTIUZZI,</td>
 </tr>
 <tr>
  <td colspan="2">PIERINA, serva di casa Goldoni.</td>
 </tr>
 <tr>
  <td colspan="2">ROSALIA FARINELLI, maestra di musica.</td>
 </tr>
 <tr>
  <td colspan="2">M. G. RICCOBONI, già attrice e poi scrittrice</td>
 </tr>
 <tr>
  <td colspan="2">RINALDI, professore di lingua italiana.</td>
 </tr>
 <tr>
  <td colspan="2">EMILIA RINALDI, sua moglie.</td>
 </tr>
 <tr>
  <td colspan="2">AGIRONI, farmacista.</td>
 </tr>
 <tr>
  <td colspan="2">LEGENDRE.</td>
 </tr>
 <tr>
  <td colspan="2">BOUCHARD.</td>
 </tr>
 <tr>
  <td colspan="2">Un COMMISSARIO di polizia.</td>
 </tr>
 <tr>
  <td colspan="2">Due agenti di polizia.</td>
 </tr>
</table>

<p class="center pad2">
L'azione nel 1º atto e nell'intermezzo in casa di Goldoni,
a Parigi, in via Richelieu, il 22 settembre 1792; nel 2º in
una soffitta in via Mauconseil, il 6 febbraio 1793.
</p>
</div>

<div class="chapter">
<p>
<span class="pagenum" id="Page_207">[207]</span>
</p>

<h2><a id="primo"></a>
ATTO PRIMO
</h2>

<div class="blockquote">
<p>
In casa di Goldoni, via Richelieu, presso il Palazzo Reale. Sala
arredata signorilmente secondo lo stile di Luigi XV; ma la
mobilia dimostra di avere giusto i suoi trent'anni, per quanto
conservata da una buona massaia. In fondo, ai due lati d'una
porta che è la comune, due stipi, sopra uno dei quali c'è un
busto di Molière fra due vasi di fiori, sull'altro un orologio a
pendolo fra due candelieri: sulla scena, a destra dell'attore,
un canapè fra due seggiole; a sinistra fra una seggiola ed un
seggiolone, un tavolino sul quale ci sono dei libri, un campanello
e l'occorrente per iscrivere. Tanto il canapè che il tavolino
sono difesi da due paraventi, la cui intelaiatura è coperta
d'antica stoffa di colore oscuro ed a disegno chinese. Cinque
porte: la comune, come si è detto, nel mezzo in fondo, e quattro
laterali; quella al proscenio a destra scorge alla camera da
letto di Carlo ed Antonio, e quella a sinistra pure al proscenio
alla stanza della signora Nicoletta e di Pierina. Delle altre due
quella a destra scorge ad un salotto, e l'altra alla stanza di
Battistino. Tra le due porte a sinistra, addossato alla parete
e colla tastiera verso il fondo, un cembalo a mezza coda: alle
pareti in fondo, sugli stipi, le specchiere dell'epoca; sul tavolino
un tappeto, alle porte delle tende, e sull'impiantito una
tela di colore oscuro ed unito. È giorno.
</p>
</div>

<h3>
SCENA I.
</h3>

<p class="pers">
<i>All'alzarsi del sipario suonano le nove al pendolo: <span class="upright">ANTONIO</span>,
col cappello alla Franklin in capo ed una mazza in mano,
entra in iscena con premura dalla destra; quindi a suo tempo
<span class="upright">BATTISTINO</span> dal fondo, pure con cappello e mazza che depone
sulle seggiole.</i>
</p>

<p>
<span class="smcap">Ant.</span> <i>(entrando)</i>. — Lo zio fa la sua toeletta e non esce
di camera per un'altra mezz'ora... se venisse subito Battistino!
<i>(va a guardare al fondo)</i> Sono già le nove! Oh! eccolo,
finalmente! <i>(Battistino)</i> Ebbene?
</p>

<p>
<span class="pagenum" id="Page_208">[208]</span>
<span class="smcap">Batt.</span> — Buone nuove. Abbi pazienza se non ho potuto
fare più presto; ma in questa benedetta Parigi non s'arriva
mai!
</p>

<p>
<span class="smcap">Ant.</span> — Dunque verranno?
</p>

<p>
<span class="smcap">Batt.</span> — Meno la signora Desgrandes che è un pochino
indisposta dalla paura e rimane nella sua tana di Passy, tutti!
</p>

<p>
<span class="smcap">Ant.</span> — Oh bravo il mio Battistino! E verrà anche l'Agironi
da Clignancourt?
</p>

<p>
<span class="smcap">Batt.</span> — Il professore Rinaldi che s'è incaricato ieri di
fare il giro, m'ha detto che sì, e che sperava di portarci
anche la signora Riccoboni.
</p>

<p>
<span class="smcap">Ant.</span> — A meraviglia! E il desinare?
</p>

<p>
<span class="smcap">Batt.</span> — Il trattore della Grotta Fiamminga lo manderà
su bell'e fatto per la metà del prezzo domandato dal Caffè
Conti.
</p>

<p>
<span class="smcap">Ant.</span> — Benone! Ma gli invitati come verranno?
</p>

<p>
<span class="smcap">Batt.</span> — Rinaldi s'è inteso con Mastro Martin che andrà
a pigliarli tutti in casa della Riccoboni.
</p>

<p>
<span class="smcap">Ant.</span> — Ma non ci sarà pericolo che la gente vedendo
una carrozza...?
</p>

<p>
<span class="smcap">Batt.</span> — No, perchè Martin è quello che serve Danton
e le sue carrozze coperte di nappe scarlatte sono così note
che non possono destare alcun sospetto.
</p>

<p>
<span class="smcap">Ant.</span> — E i vecchi comici come verranno?
</p>

<p>
<span class="smcap">Batt.</span> — A piedi, tutti assieme, anche per impedire che
Balletti ne faccia qualcheduna delle sue...
</p>

<p>
<span class="smcap">Ant.</span> — Benissimo: ora dàmmi quello che hai avanzato.
</p>

<p>
<span class="smcap">Batt.</span> — Avanzato? Mi fosse bastato!
</p>

<p>
<span class="smcap">Ant.</span> — E allora?
</p>

<p>
<span class="smcap">Batt.</span> — Allora... per dare ai nostri buoni vecchi ancora
un giorno di felicità, ho preso quell'anellino che volevo serbare
a Pierina, e così ho provveduto ad ogni cosa.
</p>

<p>
<span class="smcap">Ant.</span> <i>(abbracciandolo)</i>. — Battistino, tu non sei un amico!...
</p>

<p>
<span class="smcap">Batt.</span> — Grazie!
</p>

<p>
<span class="smcap">Ant.</span> — ... Sei un fratello! Ma, mi raccomando, che ogni
cosa riesca inaspettata, e non dire allo zio che sono stato
dallo Chénier, l'unico che possa ancora salvarci dalla rovina!
</p>

<p>
<span class="smcap">Batt.</span> — Sono impaziente di conoscere questo poeta in cui
la bontà, bel caso! non è minore dell'ingegno.
</p>

<p>
<span class="pagenum" id="Page_209">[209]</span>
<span class="smcap">Ant.</span> — Verrà oggi istesso a vedere lo zio; ma i suoi
doveri di deputato non gli permettono di trattenersi con noi
come io avrei desiderato.
</p>

<h3>
SCENA II.
</h3>

<p class="pers">
<i><span class="upright">PIERINA</span>, una servotta spigliata e disinvolta, dal fondo con
una lettera: cuffietta in capo, abito a mezza gamba di color
chiaro, calze bianche e scarpe. <span class="smcap">Detti.</span></i>
</p>

<p>
<span class="smcap">Pier.</span> — Una lettera per l'avvocato dal segretario dell'Ambasciatore
di Venezia.
</p>

<p class="stagedir">
(consegna la lettera a Battistino e poi va ad assettare gli
oggetti sugli stipi in fondo)
</p>

<p>
<span class="smcap">Batt.</span> — Gliela darò io.
</p>

<p>
<span class="smcap">Ant.</span> — Io scappo per tornare al più presto; ma se non
facessi in tempo bada tu ad impedire che si parli allo zio
della prigionia del Re, della morte della principessa di Lamballe
e delle stragi alle prigioni!
</p>

<p>
<span class="smcap">Batt.</span> — Figurati, sarebbe lo stesso che farlo ricadere
ammalato! E sì che s'egli potesse reggere al racconto di ciò
che s'è fatto per sei giorni e cinque notti nelle prigioni, sarebbe
pure un gran bel motivo d'orgoglio per noi italiani
poter dire che in mezzo a tanta ferocia dei pochi ed a tanta
vigliaccheria dei molti, una sola figura risplende veramente
sublime, ed è quella d'un'italiana, Luisa di Savoia, principessa
di Lamballe!
</p>

<p>
<span class="smcap">Ant.</span> — La sola in mezzo a tanti cortigiani del Re di
Francia che abbia avuto il coraggio di lasciare il luogo dove
era al sicuro per venire a dividere la terribile sorte dei suoi
cari: una vera eroina, l'eroina della gentilezza e dell'amicizia...
Ma a che serve ormai? Siamo intesi adunque. Addio.
<i>(esce dal fondo)</i>
</p>

<p>
<span class="smcap">Batt.</span> — E anche tu sei un eroe, l'eroe del rispetto e del
sacrifizio; e dovevi nascere nei secoli più gloriosi dell'antichità,
quando non si portava in capo il cappello all'americana...
Avresti preso dei grandi raffreddori di capo come tuo zio,
senza avere in tasca le sue pezzuole; ma non saresti obbligato
a fare l'interprete per pochi soldi, e non avresti dovuto
<span class="pagenum" id="Page_210">[210]</span>
rinunziare, per assistere i tuoi buoni e gloriosi vecchi, all'amore,
la sola cosa per cui Battistino spera ancora e vive!
</p>

<p>
<span class="smcap">Pier.</span> — Finchè si rimane coll'avvocato non c'è da sperar
nulla, e se non avete altri moccoli si resta al buio tutti e due!
</p>

<p>
<span class="smcap">Batt.</span> — Pierina, vi siete alzata colle paturnie stamattina!
</p>

<p>
<span class="smcap">Pier.</span> — C'è veramente di che stare allegri! La pigione
è da pagare, credito non ce n'è più, e la sua brava pensione
di quattro mila lire è bell'e sfumata per sempre!
</p>

<p>
<span class="smcap">Batt.</span> — E volete andarvene?
</p>

<p>
<span class="smcap">Pier.</span> — Anche troppo ci sono stata per quello che mi
dànno.
</p>

<p>
<span class="smcap">Batt.</span> — Ci sto io per nulla!
</p>

<p>
<span class="smcap">Pier.</span> — Chi si contenta, gode.
</p>

<p>
<span class="smcap">Batt.</span> — Via, Pierina! Come si fa a piantare della gente
che vi ama come una figliuola, come una sorella, senza contar
me che vi idolatro in tutti i gradi di parentela?
</p>

<p>
<span class="smcap">Pier.</span> — Intanto l'altro mese mi avete trattenuta col dirmi
che abbandonarli mentre l'avvocato era ammalato sarebbe
stata una vera crudeltà...
</p>

<p>
<span class="smcap">Batt.</span> — E ora vi dico che sarebbe una vera indegnità.
</p>

<p>
<span class="smcap">Pier.</span> — Oh già voi non siete mai a corto di belle parole...
</p>

<p>
<span class="smcap">Batt.</span> — Sono fiorentino, guà: magari a corto di quattrini;
ma di parole, mai! Abbiamo in casa il deposito della
lingua, non costa nulla e si spende!
</p>

<p>
<span class="smcap">Pier.</span> — Alle corte, io mi sono bell'e trovato un altro
padrone e un fior di padrone; deputato, e di quelli che hanno
le mani in pasta...
</p>

<p>
<span class="smcap">Batt.</span> — Allora poco pulite.
</p>

<p>
<span class="smcap">Pier.</span> — E che è anche lui poeta comico tal quale l'avvocato.
</p>

<p>
<span class="smcap">Batt.</span> — Tal quale, nientemeno!
</p>

<p>
<span class="smcap">Pier.</span> — Ma sì! E ha un nome curioso... Collo..... Collo
d'Erba...
</p>

<p>
<span class="smcap">Batt.</span> — Cicuta.
</p>

<p>
<span class="smcap">Pier.</span> — No... Collo d'Erba...
</p>

<p>
<span class="smcap">Batt.</span> — Amara!
</p>

<p>
<span class="smcap">Pier.</span> — Ma che amara!
</p>

<p>
<span class="smcap">Batt.</span> — Collo d'erba, semplicemente, del diavolo; <i>Collot
<span class="pagenum" id="Page_211">[211]</span>
d'Herbois</i> via!... Un comicuccio ubriacone ed invidioso che si è
fatto <i>cuccare</i> su tutti i teatri di Francia e di Navarra; uno
<i>sbruffariso</i> che quando si sarà alzato ben bene sulla punta
dei piedi non arriverà ai tacchi di Carlo Goldoni!
</p>

<p>
<span class="smcap">Pier.</span> — Sarà, io non me ne intendo...
</p>

<p>
<span class="smcap">Batt.</span> — Zitta, che di teatro, politica e medicina, tutti
professori!
</p>

<p>
<span class="smcap">Pier.</span> — Sia come si vuole: Carlo Goldoni non può più
pagarmi la mesata ed io lo pianto.
</p>

<p>
<span class="smcap">Batt.</span> — No, finchè ci resto io.
</p>

<p>
<span class="smcap">Pier.</span> — Fin che sia morto, adunque, a fargli il galoppino!
Che vergogna! un giovane come voi che sa fare di
tutto...
</p>

<p>
<span class="smcap">Batt.</span> — Meno quattrini.
</p>

<p>
<span class="smcap">Pier.</span> — Un attore coi fiocchi...
</p>

<p>
<span class="smcap">Batt.</span> <i>(guardando gli orli delle falde del suo abito)</i>. — Soltanto
colle frangie.
</p>

<p>
<span class="smcap">Pier.</span> — Il figliuolo d'un bravo maestro di musica...
</p>

<p>
<span class="smcap">Batt.</span> <i>(traendo fuori le saccoccie vuote delle brache)</i>. — Si
vede.
</p>

<p>
<span class="smcap">Pier.</span> — E non vi vergognate di fare il servitore per
nulla?
</p>

<p>
<span class="smcap">Batt.</span> — Coll'avvocato, punto.
</p>

<p>
<span class="smcap">Pier.</span> — E senza un soldo, senza una speranza, volete
rimanere?
</p>

<p>
<span class="smcap">Batt.</span> — Finchè vive, sì.
</p>

<p>
<span class="smcap">Pier.</span> — E dite che mi volete bene, che volete sposarmi?
</p>

<p>
<span class="smcap">Batt.</span> — Nulla di più vero!
</p>

<p>
<span class="smcap">Pier.</span> — E allora bisogna dire che vi gira?
</p>

<p>
<span class="smcap">Batt.</span> — Per girare, a questi lumi di luna, gli è un bel
giramento... Ma poichè l'ho da dire, state a sentire perchè
credo mio dovere restare. Io non sono solamente il più bel
figliuolo — unico — del maestro Battistino Stuck — nella
mia famiglia di padre in figlio non si è meno Battistini che
Stucchi — e il nostro primogenito sarà tanto Stucco anche
lui quanto Battistino — ma sono anche un discreto attore di
quella Commedia italiana dell'arte che maestra di intreccio
e di dialogo allo stesso Molière, ha divertito per tre secoli
tutta Europa, facendola ridere di quelle belle risate che scaricano
<span class="pagenum" id="Page_212">[212]</span>
il fegato ed alleggeriscono la milza; perchè a tenere
il pubblico allegro noi non si recitava soltanto, non si inventavano
soltanto lì per lì le più matte stramberie, le più piccanti
risposte; ma, se faceva bisogno, si cantava e si suonava
e si ballava, e si facevano giochi di agilità e di destrezza,
senz'aiuto di poeta e di rammentatore, mostrando così ognuno
di noi quant'era capace e spiritoso.
</p>

<p>
<span class="smcap">Pier.</span> — Oh! guarda; non lo sapeva!... Ma e il pubblico?
</p>

<p>
<span class="smcap">Batt.</span> — Il pubblico d'allora? Era tutt'altra cosa. Quel
pubblico là non andava al teatro che per divertirsi e per ridere,
e per questo quando s'arrivava in Francia, in Baviera,
in Austria, in Boemia e nei Paesi Bassi, ci veniva incontro
a braccia aperte gridando: benvenuti i comici italiani, evviva!
Sapeva il buon pubblico che con noi non c'era pericolo di
doversi sorbire le commedie che colla scusa della letteratura
non fanno nè ridere, nè piangere, e intanto ognuno s'ingegnava
di capire e di parlare la nostra fiorita e sonante lingua
d'Italia. Oh sicuro, che qualche volta il nostro gesto passava
un po' il segno, lo scherzo, la misura; ma allora il mondo era
più alla buona, chiamava più le cose col loro nome e capiva
che se c'era il peccato non c'era quasi mai l'intenzione, la
malizia. Ebbene, ora sono quasi cinquant'anni, è venuto fuori
a Venezia uno scrittore italiano, s'intende, a dire: questa commedia
a soggetto colle maschere che i soli italiani sanno fare,
buttiamola giù, e rifacciamo anche noi la commedia scritta
in cui il comico non è più quasi nulla e il poeta è quasi tutto.
</p>

<p>
<span class="smcap">Pier.</span> — Non gli hanno mica dato retta a quel birbante?
</p>

<p>
<span class="smcap">Batt.</span> — ... Sulle prime, no; ma poi dàlli e picchia, finì
per vincere: lui alle stelle, e noi... alle stalle!
</p>

<p>
<span class="smcap">Pier.</span> — Maledetto!
</p>

<p>
<span class="smcap">Batt.</span> — Il resto del carlino ce l'ha dato prima l'Opera
e ora la rivoluzione, la quale come sapete, sospetta i comici
di simpatie reazionarie, manda questi all'armata, ficca quegli
altri in prigione ed obbliga i pochi rimasti sulla scena a farsi
brutto strumento di vendetta e di derisione.
</p>

<p>
<span class="smcap">Pier.</span> — E voi?
</p>

<p>
<span class="smcap">Batt.</span> — Io a quest'ultimo rovescio piglio il mio coraggio
a quattro mani... e mi nascondo. Ma le provvigioni finiscono
presto e bisogna pure uscir fuori per cercarne! Ohimè! Appena
<span class="pagenum" id="Page_213">[213]</span>
in istrada, allo svolto di via Richelieu qua sotto, sento
dietro di me due o tre fischi, come se chiamassero un cane.
Io, bestione, dimenticando la differenza che corre fra il fischiare
un cane ed un comico, mi volto!
</p>

<p>
<span class="smcap">Pier.</span> — Che differenza?
</p>

<p>
<span class="smcap">Batt.</span> — Il cane si fischia per chiamarlo e il comico per
mandarlo... Voltarmi ed essere riconosciuto è un lampo. <i>È lui,
il comico, Arlecchino, l'italiano, l'aristocratico... alla Senna!</i> — E
un nuvolo di manigoldi si slancia sopra di me... Ma io
non mi perdo mica di coraggio...
</p>

<p>
<span class="smcap">Pier.</span> — Vi difendete?
</p>

<p>
<span class="smcap">Batt.</span> — No, strillo come un'aquila... Gli altri mi abbrancano,
mi sollevano di peso e corrono verso la Senna...
</p>

<p>
<span class="smcap">Pier.</span> — Dio! Ma voi vi dibattete energicamente...
</p>

<p>
<span class="smcap">Batt.</span> — No... Faccio meglio... il meglio che si possa in
cosifatto momentaccio... perdo coraggiosamente i sensi! Quando
li riacquisto mi trovo sopra un buon letto, in una bella camera,
in mezzo a due angioli, il poeta che ha ammazzato la
commedia a soggetto, e sua moglie!
</p>

<p>
<span class="smcap">Pier.</span> — Allora rimanete. Partirò sola.
</p>

<p>
<span class="smcap">Batt.</span> — Ma non oggi, domani.
</p>

<p>
<span class="smcap">Pier.</span> — E perchè domani piuttosto che oggi?
</p>

<p>
<span class="smcap">Batt.</span> — Perchè oggi non bisogna dare nessun dispiacere
ai nostri buoni vecchi; perchè oggi si sta allegri e si fa loro
un mondo di sorprese, una più bella dell'altra, per festeggiare
l'anniversario del loro matrimonio.
</p>

<p>
<span class="smcap">Pier.</span> — Davvero?
</p>

<p>
<span class="smcap">Batt.</span> — Come è vero... che vi voglio bene, ed eccovi il
programma della festa; ma che non lo sappia neanche l'aria!
Oggi, 22 settembre, mille settecento novantadue, in casa Goldoni,
coll'intervento degli amici francesi ed italiani, un buon
desinare bell'e fatto e servito dal trattore...
</p>

<p>
<span class="smcap">Pier.</span> — Meglio! Meglio!
</p>

<p>
<span class="smcap">Batt.</span> — Ma prima di desinare, musica e rappresentazione.
</p>

<p>
<span class="smcap">Pier.</span> — Suonatori e attori! Bene! Bene! E giovanotti?
</p>

<p>
<span class="smcap">Batt.</span> — Tutti di primo pelo; tutti uno più giovane dell'altro.
</p>

<p>
<span class="smcap">Pier.</span> — Ma i quattrini?
</p>

<p>
<span class="smcap">Batt.</span> — Già trovati e spesi.
</p>

<p>
<span class="pagenum" id="Page_214">[214]</span>
<span class="smcap">Pier.</span> — Davvero?
</p>

<p>
<span class="smcap">Batt.</span> — Com'è vero che vi voglio far mia.
</p>

<p>
<span class="smcap">Pier.</span> — Sì, e mi fate troppo onore; ma come si fa? Io
sono povera e voi non avete nulla...
</p>

<p>
<span class="smcap">Batt.</span> — Dunque siamo fatti apposta l'uno per l'altro!
</p>

<p>
<span class="smcap">Pier.</span> — Già, a volersi bene non si spende nulla...
</p>

<p>
<span class="smcap">Batt.</span> — E perciò voi non avete un'idea di quanto può
amare l'uomo che non ha nulla! <i>(la abbraccia)</i>
</p>

<p>
<span class="smcap">Pier.</span> — Ma io preferirei che mi amaste un po' meno, e
aveste messo da parte qualche sparagno.
</p>

<p>
<span class="smcap">Batt.</span> — La colpa è della rivoluzione!
</p>

<p>
<span class="smcap">Pier.</span> — Ma prima della rivoluzione dovevate conservare
qualche cosa.
</p>

<p>
<span class="smcap">Batt.</span> — Avete ragione; ma prima, non pensando a prender
moglie, non mi pareva di avere ragione di conservare...
E ora che sarei conservatore, non ho più nulla da conservare!...
Ma via, sono giovane, sono volonteroso, e se voi
mi volete un po' di bene, mi par ancora d'esser più ricco di
una badia, Pierina bella, Pierina sempre più cara ed amata!
</p>

<p>
<span class="smcap">Pier.</span> — Ecco quel che mi capita: faccio un mondo di
proponimenti e poi e poi mi lascio intenerire da quattro chiacchere...
imbecille!!
</p>

<p>
<span class="smcap">Batt.</span> — A me?
</p>

<p>
<span class="smcap">Pier.</span> — No, no, a me sola!
</p>

<p>
<span class="smcap">Batt.</span> — Pierina, non dobbiamo essere marito e moglie?
Dunque un po' per uno anche l'imbecillità!
</p>

<h3>
SCENA III.
</h3>

<p class="pers">
<i><span class="upright">NICOLETTA</span>, in abito da casa, dalla destra. <span class="smcap">Detti.</span></i>
</p>

<p>
<span class="smcap">Nicol.</span> — Battistino... Senti che ti ho da pregare d'un
favore. Tu, Pierina, fammi il piacere di preparare il cioccolato.
</p>

<p>
<span class="smcap">Pier.</span> — Subito: l'acqua è già al fuoco da un pezzo. <i>(esce
dal fondo)</i>
</p>

<p>
<span class="smcap">Batt.</span> — (Ma se il fuoco non s'è spento da sè, a quest'ora
l'acqua lo ha spento lei).
</p>

<p>
<span class="pagenum" id="Page_215">[215]</span>
<span class="smcap">Nicol.</span> — Dimmi, hai inteso stanotte quelle grida disperate
dalla strada? <i>(accenna a sinistra)</i>
</p>

<p>
<span class="smcap">Batt.</span> — Altro! Ed ho subito pensato che è stata una
gran bella idea la sua di pigliar lei la camera sul Palazzo
Reale!
</p>

<p>
<span class="smcap">Nicol.</span> — Ma quando finirà questo baccanale sconcio e
sanguinoso che dura da più di tre anni?
</p>

<p>
<span class="smcap">Batt.</span> — Appena i Francesi si saranno mangiati gli uni
gli altri.
</p>

<p>
<span class="smcap">Nicol.</span> — Meno male che un po' per la malattia che gli
ha impedito di uscire, un po' per le nostre cure, Carlo ignora
le cose orribili accadute in questi ultimi mesi!
</p>

<p>
<span class="smcap">Batt.</span> — Oh! Guai s'egli si fosse potuto imbattere in certe
mascherate indegne, per non dir peggio, ed ascoltare le loro
canzonaccie sulla Regina! Ma c'è chi veglia; e prima d'ogni
altro lei, signora Nicoletta, che non so che farebbe per suo
marito; lei che vorrebbe potersi arrampicare fino al cielo per
soffiar via la nuvoletta che gli facesse meno vivo un raggio
di sole!
</p>

<p>
<span class="smcap">Nicol.</span> — Zitto! Zitto! Sarei degna moglie di Carlo Goldoni
se non gli volessi tutto tutto il mio bene?
</p>

<p>
<span class="smcap">Batt.</span> — E sono de' begli anni che glielo vuole! Oh scusi!
</p>

<p>
<span class="smcap">Nicol.</span> <i>(sottovoce, contentissima)</i>. — Ma che! sono cinquantasei!
e sono la mia gloria. E oggi appunto è l'anniversario
delle nostre nozze!
</p>

<p>
<span class="smcap">Batt.</span> <i>(simulando sorpresa)</i>. — Oh! Ma non si sono sposati
di luglio?
</p>

<p>
<span class="smcap">Nicol.</span> — Sì, nella mia Genova; ma non si fecero nozze
solenni con tutti gli amici e parenti di Carlo che nel settembre
a Venezia. E giusto a questo proposito, la vedi questa
bella tabacchiera?
</p>

<p>
<span class="smcap">Batt.</span> — È quella che le regalò la marchesa di Marbœuf.
</p>

<p>
<span class="smcap">Nicol.</span> — Altri tempi! Ma va a venderla senza dir nulla
nè a Carlo nè al nipote, e pensa tu a farci qualche bella
sorpresa... In tasca presto che arriva mio marito!
</p>

<p>
<span class="smcap">Batt.</span> <i>(presa ed intascata la tabacchiera)</i>. — (Anche lei
colle sorprese!)
</p>

<p>
<span class="pagenum" id="Page_216">[216]</span>
</p>

<h3>
SCENA IV.
</h3>

<p class="pers">
<i><span class="upright">CARLO GOLDONI</span> in veste da camera dalla destra. <span class="smcap">Detti.</span></i>
</p>

<p>
<span class="smcap">Gold.</span> — Battistino, giusto te voglio... Ah! colla moglie
ti colgo? Ora capisco tutto quel ciripipì che sentivo di là...
Niente giustificazioni, e lei pensi che io sono uomo da pigliar
subito una grande risoluzione se... <i>(mutato tono e ridendo)</i>
non mi dà subito il mio solito cioccolato!
</p>

<p>
<span class="smcap">Nicol.</span> — T'è ritornato l'appetito? A meraviglia!
</p>

<p>
<span class="smcap">Gold.</span> — Ma se tu aspetti un altro poco, o diventa fame
addirittura, o se ne va via!
</p>

<p>
<span class="smcap">Nicol.</span> — E io corro a fartelo subito subito... Battistino,
ricordati la commissione...
</p>

<p>
<span class="smcap">Gold.</span> — (Non vorrei che mi prevenisse...) Che commissione?
</p>

<p>
<span class="smcap">Nicol.</span> — Due soldi di refe bianco.
</p>

<p>
<span class="smcap">Gold.</span> — (Meno male che se n'è scordata). Abbi pazienza,
moglie mia; ma senza far torto a Pierina, il cioccolato fatto
da te vale il doppio.
</p>

<p>
<span class="smcap">Nicol.</span> — Adulatore! Già lo sei sempre stato; colle donne,
veh! <i>(esce dal fondo)</i>
</p>

<p>
<span class="smcap">Gold.</span> — Ma con te, mai... oh colle altre! — Titino, senti.
Promettimi il più scrupoloso segreto.
</p>

<p>
<span class="smcap">Batt.</span> — Prometto; ma legga prima questa lettera del
segretario del Ministro residente di Venezia.
</p>

<p>
<span class="smcap">Gold.</span> — Non poteva arrivare più a proposito! <i>(apre la
lettera dopo essersi messo gli occhiali)</i> Ahimè che non c'è
nulla dentro! Aveva pregato il Vignola d'un piccolo... d'un
piccolo... <i>(starnuta)</i> favore.
</p>

<p>
<span class="smcap">Batt.</span> — Felicità.
</p>

<p>
<span class="smcap">Gold.</span> — Grazie; ma per carità, chiudi subito la mia porta. — Gli
domandavo una piccola anticipazione sugli arretrati
della mia pensione; ma non dirlo ad Antonio. — A proposito
c'è qualche buona speranza che le cose politiche si aggiustino
presto?
</p>

<p>
<span class="smcap">Batt.</span> — Speranze? Moltissime! (Non si campa d'altro!)
</p>

<p>
<span class="smcap">Gold.</span> — E il Re dov'è?
</p>

<p>
<span class="pagenum" id="Page_217">[217]</span>
<span class="smcap">Batt.</span> — A Parigi.
</p>

<p>
<span class="smcap">Gold.</span> — Non va più a Versailles?
</p>

<p>
<span class="smcap">Batt.</span> — Non ci va più di sicuro.
</p>

<p>
<span class="smcap">Gold.</span> — Egli è così buono che finiranno per rendergli
giustizia. Già il tempo è sempre galantuomo.
</p>

<p>
<span class="smcap">Batt.</span> — Che peccato non si possa dire altrettanto degli
uomini!
</p>

<p>
<span class="smcap">Gold.</span> — Tieni questo libro, <i>(trae di tasca un volume
legato e lo dà a Battistino)</i> mentre io leggo la lettera, — <i>(legge
fra sè:)</i> «Sua Eccellenza, a cui ho dovuto mostrare
la vostra, non potendola soddisfare io stesso come desideravo,
mi ha pregato ieri sera di dirvi che per imprevedibili
circostanze non gli era dato di secondarla...» O che
disdetta! <i>(ripigliando la lettura)</i> «Ma è lieta di annunziarvi
che il primo suo ufficio presso la Serenissima sarà quello
di provvedere al rimpatrio di voi e della vostra famiglia».
(Oh questa sì che è una notizia che m'allarga il cuore!) La
giornata comincia bene! Una buona nuova da dare a mia
moglie.
</p>

<p>
<span class="smcap">Batt.</span> — Vuole che la chiami?
</p>

<p>
<span class="smcap">Gold.</span> — Più tardi... a tavola!
</p>

<p>
<span class="smcap">Batt.</span> — Per farle una sorpresa?
</p>

<p>
<span class="smcap">Gold.</span> — Per l'appunto. Ma non basta. Va subito dal libraio
Bernard, Lungosenna degli Agostini, 37: te lo pagherà
cinque luigi.
</p>

<p>
<span class="smcap">Batt.</span> — Un libro di commedie e di tragedie, cinque luigi?
</p>

<p>
<span class="smcap">Gold.</span> — Ne vale di più <i>l'illustre teatro di Corneille</i> del
1644! La sua brava sfera elzeviriana, il ritratto inciso da
Picart, la legatura del tempo... un vero tesoro da bibliomane!
Ma questo è nulla: è per quelle due righe a mano sull'antiporta
che mi rincresce di venderlo!
</p>

<p>
<span class="smcap">Batt.</span> <i>(legge)</i>. — «<i>A Carlo Goldoni, pittore della natura,
e liberatore dell'Italia dai Goti. Voltaire, 1764.</i>» — Voltaire!
</p>

<p>
<span class="smcap">Gold.</span> — Sì, il letteratone, il grand'esprit fort del nostro
secolo, quello che in fatto di gusto e di riputazione faceva
il sole e la notte!
</p>

<p>
<span class="smcap">Batt.</span> — Che gloria per lei, e che cecca sul naso ai suoi
nemici!
</p>

<p>
<span class="pagenum" id="Page_218">[218]</span>
<span class="smcap">Gold.</span> — Figurati! Ma vedi se ho ragione di dire che il
tempo è galantuomo? Carlo Gozzi mi accusava di fomentare
le bizze del popolo contro i nobili, precisamente come Fabre
accusa adesso Collin di fare il rovescio; il pubblico mi preferiva
più d'una volta l'abate Chiari; Baretti mi flagellava
per anni ed anni colla sua <i>Frusta</i>, e quando io stanco di così
lunga lotta coi comici, col pubblico e cogli accademici, mi
rifugiava in Francia e vi otteneva il grande successo del
<i>Burbero</i>, Baretti negava persino che potesse essere mio!...
Ebbene io non me la sono presa allora coi miei Veneziani,
nè col Baretti, no: ho taciuto ed ho aspettato con pazienza.
Che cosa è successo, Titino? Che mentre i miei nemici sono
quasi tutti dimenticati, ed i Granelleschi non si ricordano più
che per riderne, il povero Avvocato Veneziano a poco a poco
si è fatto strada ed ha finito per essere lodato, troppo lodato,
e da chi? Da Gaspare Gozzi, Cesarotti, Verri e Parini in
Italia, e qui da Marmontel, Grimm, Beaumarchais e Voltaire;
e quando, or fanno cinque anni, sono ammalato, chi corre al
mio capezzale a stringermi la mano, a consolarmi? Vittorio
Alfieri, il più grande dei Piemontesi, compreso il signor Baretti!
Dunque, figliuolo mio, mai bizze, mai rappresaglie che
guastano il sangue e l'ingegno; ma pazienza, coraggio, fede
nell'arte della verità e nella giustizia del tempo; e se mai
voi altri giovanotti poteste dimenticarlo, venite a vedere
Goldoni: eccolo qui sereno ed orgoglioso non di vendette e
di rancori, ma dei suoi cinquant'anni di lavoro, dei suoi cento
sessanta componimenti teatrali, e se oggidì non guasta, dell'onestà
delle intenzioni che glieli hanno inspirati!
</p>

<p>
<span class="smcap">Batt.</span> <i>(con trasporto temperato da riverenza)</i>. — Ma come
si fa a non volerle bene, anima piena di luce e di bontà?!
</p>

<p>
<span class="smcap">Gold.</span> — In quanto a luce, mi si è già chiusa una finestra...
Ma se mi vuoi tanto bene perchè non corri subito dal
Bernard?
</p>

<p>
<span class="smcap">Batt.</span> — Lo vuol proprio vendere un libro così prezioso?
</p>

<p>
<span class="smcap">Gold.</span> — Sicuro che è un gran bel documento per il mio
amor proprio... Ma fra il mio amor proprio e il dare a mia
moglie una prova di affetto, oggi, l'anniversario del più bel
giorno della mia vita, non posso esitare... Vallo a vendere:
sarà la prima volta che un tragico avrà servito a tenere di
<span class="pagenum" id="Page_219">[219]</span>
buon umore cinque persone... e poi fa tu quello che credi più
conveniente... <i>(impaziente)</i> Ma non perder tempo che è tardi!
</p>

<p>
<span class="smcap">Batt.</span> — Mi lascia pigliare il cappello?
</p>

<p>
<span class="smcap">Gold.</span> — Oh! <i>(lo piglia fra le sue braccia)</i> Scusami; t'ho
parlato come ad un servitore e tu sei un amico; tu e il mio
buon nipote, i miei figliuoli!
</p>

<p>
<span class="smcap">Batt.</span> <i>(commosso)</i>. — Fino alla morte! — La sua signora!
</p>

<p>
<span class="smcap">Gold.</span> — Zitto! <i>(asciugandosi gli occhi)</i> Ridi... ridi, ti dico!
</p>

<p>
<span class="smcap">Batt.</span> — Tocca a lei che m'ha fatto piangere, a lei che
è il commediografo a farmi ridere.
</p>

<p>
<span class="smcap">Gold.</span> — Giusto, poichè tutta l'arte nostra sta in questo
di saper far ridere o piangere, ma più ridere! più ridere!
</p>

<p>
<span class="smcap">Batt.</span> — Per questo lei non ha rimorsi; anzi, se l'avesse,
senza offenderla, soltanto un soldo per ogni risata che ha
destato!
</p>

<p>
<span class="smcap">Gold.</span> — Ah! non avrei certo da vendere i libri! Ma una
commedia dove non c'è da ridere è come un desinare senza
vino, un giorno senza sole!
</p>

<p>
<span class="smcap">Batt.</span> — La gioventù senza l'amore!
</p>

<p>
<span class="smcap">Gold.</span> — Bravo!
</p>

<h3>
SCENA V.
</h3>

<p class="pers">
<i><span class="upright">NICOLETTA</span> e <span class="upright">PIERINA</span> col cioccolato, dal fondo, indi <span class="upright">G. M.
CHÉNIER</span>, pure dal fondo, in elegante abito alla moda, senza
baffi, coi capelli lunghi. <span class="smcap">Detti.</span></i>
</p>

<p>
<span class="smcap">Nicol.</span> — Di buon umore, bravi tutti e due!
</p>

<p>
<span class="smcap">Gold.</span> — Si parla d'arte, di sole, di gioventù, d'amore, da
giovanotti pari nostri!... <i>(mutato tono)</i> Senti, senti che profumo!
Ma già cioccolato della Toutain e fatto dalle tue mani!
</p>

<p class="stagedir">
(una scampanellata in fondo. Pierina esce dal fondo per ritornare
subito in iscena col Chénier)
</p>

<p>
<span class="smcap">Nicol.</span> — Chi può essere a quest'ora? (Non posso sentire
una scampanellata senza un brivido!)
</p>

<p>
<span class="smcap">Pier.</span> — Il cittadino deputato Giuseppe Maria Chénier.
</p>

<p>
<span class="smcap">Gold.</span> — Ma venga, venga subito! <i>(a Battistino)</i> E tu
scappa via! <i>(Chénier)</i>
</p>

<p>
<span class="smcap">Nicol.</span> <i>(andandogli incontro)</i>. — Favorite...
</p>

<p>
<span class="pagenum" id="Page_220">[220]</span>
<span class="smcap">Batt.</span> <i>(che intanto si è preso il cappello)</i>. — (Ma egli
potrebbe parlare all'avvocato del Re e della Lamballe!)
</p>

<p>
<span class="smcap">Chén.</span> <i>(a Nicoletta)</i>. — La mia premura di parlare all'avvocato
scuserà, io spero, l'indiscrezione di una visita così
mattutina.
</p>

<p>
<span class="smcap">Nicol.</span> — Voi siete sempre il benvenuto ed a tutte l'ore.
</p>

<p>
<span class="smcap">Gold.</span> — Ma chi ti vede più? Già, già, sempre occupato
nella brutta politicaccia, invece che delle tue tragedie...
</p>

<p>
<span class="smcap">Chén.</span> — In fatto di tragedie...
</p>

<p>
<span class="smcap">Nicol.</span> — Piglia una tazza di cioccolato con Carlo?
</p>

<p>
<span class="smcap">Chén.</span> — Grazie, ho già fatto colezione. Godo intanto di
vedervi tutti e due bene ristabiliti.
</p>

<p>
<span class="smcap">Nicol.</span> — Io, grazie a Dio, sì; ma Carlo, sebbene sia
sempre di buon umore, non è più quello di prima...
</p>

<p>
<span class="smcap">Gold.</span> — Zitta che non è vero! Non sono che le gambe
che mi tradiscono! — Titino, le tue sono ancora buone?
</p>

<p>
<span class="smcap">Batt.</span> — Cerco il mio cappello... (Come faccio ad avvertirlo?)
</p>

<p>
<span class="smcap">Nicol.</span> — Ricordati del mio refe! — Vi lascio che ho
qualche cosa da fare; con licenza, cittadino. <i>(esce dalla sinistra)</i>
</p>

<p>
<span class="smcap">Gold.</span> — Sono ottantasei i carnevali che porto sulle spalle...
e dico carnevali per modo di dire, chè dall'ottantanove a quest'anno
di nessuna grazia sono tutte quaresime! <i>(starnuta)</i>
</p>

<p>
<span class="smcap">Batt.</span> — (Ah! l'ho trovato!) Prosit!
</p>

<p>
<span class="smcap">Gold.</span> — Grazie, Titino... Fammi il piacere, uscendo, di
chiudere la porta di fuori... <i>(va a chiuder la porta a sinistra)</i>
Accomodati, Chénier.
</p>

<p>
<span class="smcap">Batt.</span> <i>(presso Chénier, chinandosi come per prendergli un
insetto sulle calze)</i>. — Scusate, cittadino... Non vi movete
nessuno... C'è qui una grossa vespa sulla gamba... Fermo!
</p>

<p>
<span class="smcap">Chén.</span> — Io non la vedo. <i>(Pierina, Chénier, Battistino)</i>
</p>

<p>
<span class="smcap">Pier.</span> — Neanch'io.
</p>

<p>
<span class="smcap">Batt.</span> <i>(sottovoce)</i>. — Sfido io! Per carità, non una parola
all'avvocato nè del Tempio, nè delle stragi alle prigioni. <i>(forte)</i>
Eccola! È presa!
</p>

<p>
<span class="smcap">Gold.</span> — Aria! Aria!
</p>

<p>
<span class="smcap">Batt.</span> — Scusate, cittadino, la licenza che mi sono presa;
ma io so che nessuno è più sensibile di un poeta! Avvocato,
corro subito...
</p>

<p>
<span class="pagenum" id="Page_221">[221]</span>
<span class="smcap">Gold.</span> — E il cappello che cercavi?
</p>

<p>
<span class="smcap">Batt.</span> — L'avevo in mano... <i>(come se parlasse alla vespa)</i>
Tranquilla, veh! Altrimenti non vi rimetto in libertà...
</p>

<p>
<span class="smcap">Pier.</span> — Ma se non avete preso nulla!
</p>

<p>
<span class="smcap">Batt.</span> — E questo è il bello! <i>(esce dal fondo con Pierina)</i>
</p>

<p>
<span class="smcap">Gold.</span> <i>(seduto con Chénier sul canapè)</i>. — Mio giovane
amico, se tu mi hai portato una buona notizia, ti avviso che
oggi, l'anniversario del mio matrimonio, la gusto il doppio.
</p>

<p>
<span class="smcap">Chén.</span> — Stammi a sentire. Io ho combinato le cose in
modo che domanderò io stesso all'Assemblea Nazionale la restituzione
della tua pensione e non senza speranza di vedere
approvata la mia proposta...
</p>

<p>
<span class="smcap">Gold.</span> — Sia lodato il cielo, che non posso proprio più
aspettare dell'altro.
</p>

<p>
<span class="smcap">Chén.</span> — Ti farò restituire anche gli arretrati...
</p>

<p>
<span class="smcap">Gold.</span> — Mille lire fra pochi giorni!
</p>

<p>
<span class="smcap">Chén.</span> — Ma bisogna che mi aiuti anche tu, non dimenticando
che oltre all'essere straniero sei italiano, e veneziano per giunta.
</p>

<p>
<span class="smcap">Gold.</span> — Veneziano per grazia di Dio e non per giunta!
</p>

<p>
<span class="smcap">Chén.</span> — Lasciami finire!
</p>

<p>
<span class="smcap">Gold.</span> — Non parlo più.
</p>

<p>
<span class="smcap">Chén.</span> — Torino e Venezia hanno ospitato, l'una il Conte
di Provenza e l'altra il Conte d'Artois, per aiutare la coalizione
che si ordisce contro di noi.
</p>

<p>
<span class="smcap">Gold.</span> — Io non so nulla di coalizioni; so che il Conte di
Provenza è marito di una principessa di Savoia, e che l'ospitalità
è sempre stata per noi un dovere...
</p>

<p>
<span class="smcap">Chén.</span> <i>(interrompendo)</i>. — E ora è un pretesto, e perciò il
ministro Dumoriez ha cominciato col dichiarare la guerra al Piemonte,
ordinando all'esercito d'invadere senz'altro la Savoia.
</p>

<p>
<span class="smcap">Gold.</span> — Ma questa è una vera prepotenza a cui spero
che i Piemontesi sapranno resistere!
</p>

<p>
<span class="smcap">Chén.</span> — Che cosa vuoi che facciano contro la Francia?
</p>

<p>
<span class="smcap">Gold.</span> — Oh per questo non sarebbe mica la prima volta!
</p>

<p>
<span class="smcap">Chén.</span> — No certo; ma se è con queste idee che credi di
conquistare la grazia dell'Assemblea, ti sbagli!
</p>

<p>
<span class="smcap">Gold.</span> — Ma io domando un atto di giustizia e non una
grazia, e se non me lo fa l'Assemblea, sono uomo da andare
dritto dal Re alle Tuileries!
</p>

<p>
<span class="pagenum" id="Page_222">[222]</span>
<span class="smcap">Chén.</span> — Alle Tuileries! Ma ora non è più col Re, è coll'Assemblea,
è colla rivoluzione che bisogna trattare!
</p>

<p>
<span class="smcap">Gold.</span> — Allora con quella masnada di assassini che opprime
Parigi!
</p>

<p>
<span class="smcap">Chén.</span> — Ma a che serve dire che la rivoluzione non è
più che lo sfogo d'ogni più feroce libidine, che ogni libertà è
ora sopraffatta dalla brutalità furiosa e selvaggia della plebe,
se è con coteste furie ubriache di vino e di sangue che bisogna
fare i conti!
</p>

<p>
<span class="smcap">Gold.</span> — E sia; ma perchè l'aspirazione suprema di tutti
gli uomini onesti ed intelligenti, la libertà e l'uguaglianza
nel diritto e nel dovere, deve cedere il posto agli apostoli
dell'incendio, del saccheggio e della strage?
</p>

<p>
<span class="smcap">Chén.</span> — Per ora; ma lo riconquisteremo, per Iddio!
</p>

<p>
<span class="smcap">Gold.</span> — Anzitutto Domineddio in Francia non c'è più...
l'avete abolito... Ma te lo dico io il perchè: gli è che questa
rivoluzione così cristiana nel suo fine è tutta nel cervello di
uomini come te e tuo fratello, che credete basti bandire la
libertà perchè tutti gli uomini ne approfittino soltanto per
farsi migliori, perchè tutti gli istinti perversi e feroci siano
subito corretti; stupenda illusione che è la mamma degli spropositi
e degli equivoci. Appena voi bandite la libertà, gli
istinti perversi vogliono la licenza; voi protestate in nome
del popolo onesto e laborioso, in nome della società, e quelli
vi rispondono buttando a terra leggi e famiglia e religione.
Fermi! voi gridate: la libertà di tutti sta nell'ordine di tutti,
e quelli non sapendo combattervi colle ragioni troncano con
un colpo la discussione e la vostra testa. Ah! che commedia,
che commedia! Altro che <i>Barufe ciozote</i>! E che peccato che
io non possa più scriverla!
</p>

<p>
<span class="smcap">Chén.</span> — Ebbene sì, noi abbiamo il torto di esserci lasciato
pigliare la mano da cotesta plebe ubriaca di vino e
di tumulto che trionfa nel trasporto della sua collera brutale;
ma questa plebe è pure il mondo antico che l'ha fatta così
ignorante e schiava dei piaceri bestiali; ma questa collera è
pur vendetta di leoni, che, stanchi d'essere chiusi e percossi,
rompono finalmente la gabbia!
</p>

<p>
<span class="smcap">Gold.</span> — Ma sono oramai quattr'anni che rompono!
</p>

<p>
<span class="smcap">Chén.</span> — Sono secoli che soffrono! Ma già è inutile che
<span class="pagenum" id="Page_223">[223]</span>
io parli di rivoluzione ad un veneziano nato in una repubblica
governata col terrore da dieci aristocratici. <i>(si alza)</i>
</p>

<p>
<span class="smcap">Gold.</span> — Bravo! Cinque parole, cinque spropositi; sì, perchè
a Venezia il terrore è tanto, che se il Doge ha la cattiva
idea di morire di carnevale, aspettano a dirlo che sia di quaresima;
a Venezia c'è così poca libertà, che ci si corre da
ogni parte del mondo, e caffè, e ridotti, e teatri sono giorno
e notte pieni di gente allegra e senza pensiero, fin troppo
senza pensiero! Oh sicuro che nella mia Venezia la libertà
s'intende in un altro modo... Sicuro che laggiù nessuno porta
pistola e coltello, e i farabutti, non c'è politica che tenga,
sono farabutti; ma ad ogni modo, se qualche matto educato
alla vostra bella scuola sognasse di dare il fuoco a San Marco
o al Palazzo ducale, potrebbe essere sicuro che ogni veneziano
correrebbe a spegnerlo, quando non bastasse l'acqua
della laguna, col suo proprio sangue!
</p>

<p>
<span class="smcap">Chén.</span> — Tanto meglio per voi, tanto meglio!
</p>

<p>
<span class="smcap">Gold.</span> — Gli è che dura chi misura, e noi duriamo da
dodici secoli; gli è che..... io chiacchiero da mezz'ora, senza
lasciarti dire quello che devo fare... Perdonami questo sfogo,
mio buon amico, e dimmi subito il tuo consiglio.
</p>

<p>
<span class="smcap">Chén.</span> — Flins des Oliviers è l'amico intimo di Collot
d'Herbois; il voto di Collot ti dà il voto di tutti i deputati
di Parigi, anzi ti assicura il voto dell'onnipotente Comitato
di sorveglianza. Ora bisogna che tu faccia a Flins des Oliviers
la stessa dichiarazione che hai fatto una volta a Diderot.
</p>

<p>
<span class="smcap">Gold.</span> — Dichiarare che neanche Flins mi ha rubato di
sana pianta la <i>Locandiera</i>; dire insomma una bella bugia
per accaparrarsi il voto di Collot d'Herbois, quella caricatura
di Nerone, che vorrebbe tagliar la testa a quanti l'hanno
fischiato! Sono troppi, messere! Te la faccio subito, subito;
ma lascia osservare una cosa al vecchio commediografo:
quando domando il fatto mio in nome della giustizia che ha
inspirato la rivoluzione, mi si risponde picche. Faccio invece
tanto di cappello ad un mascalzone come è il Flins, per far
piacere ad un birbante come è il Collot? Tutti i deputati
sono subito d'accordo per favorirmi! Bello! Bello!
</p>

<p>
<span class="smcap">Chén.</span> — No, brutto; ma così va il mondo per ora.
</p>

<p>
<span class="pagenum" id="Page_224">[224]</span>
<span class="smcap">Gold.</span> — E per un pezzo, e sai perchè? Perchè i primi
ad approfittare d'una rivoluzione fatta, come la vostra, dal
fiore dell'ingegno e dell'intendimento, è quasi sempre il fiore
dei Flins e dei Collot!
</p>

<h3>
SCENA VI.
</h3>

<p class="pers">
<i><span class="upright">BATTISTINO</span> dal fondo. <span class="smcap">Detti.</span></i>
</p>

<p>
<span class="smcap">Gold.</span> — Giusto te. Vieni qui subito a stendere una dichiarazione
al cittadino Flins des Oliviers come quella che
si è fatta al Diderot; io la firmerò. <i>(a Chénier, mentre Battistino,
deposto mazza e cappello sulle seggiole in fondo, si
mette al tavolino)</i> Il mio segretario, un buon comico, Battistino
Stuck.
</p>

<p>
<span class="smcap">Chén.</span> <i>(sottovoce)</i>. — E tu, quando i comici sono sospetti
e i tedeschi passano il Reno, te lo pigli in casa?
</p>

<p>
<span class="smcap">Gold.</span> <i>(forte)</i>. — Ma egli non è tedesco; il mio Stuck è
fiorentino... Non è vero?
</p>

<p>
<span class="smcap">Batt.</span> — Fiorentinissimo; Stuck, Stucco, molto Stucco,
tutto Stucco, e, invece del Reno, passerei volentieri le Alpi.
</p>

<p>
<span class="smcap">Chén.</span> — Fiorentino? Ma certo di padre tedesco.
</p>

<p>
<span class="smcap">Batt.</span> — Al contrario. Mio padre è fiorentino ed io sono
nato in tedescheria... ma per un semplice effetto del caso......
ci passava mio padre!
</p>

<p>
<span class="smcap">Chén.</span> <i>(ridendo)</i>. — E vostra madre?
</p>

<p>
<span class="smcap">Batt.</span> — Oh! mia madre, non lo nego, quando sono nato
io, era presente. <i>(alzandosi)</i> Ecco la dichiarazione tale e quale
si è fatta a Monsù Diderot. (legge): «<i>Il sottoscritto Carlo
Goldoni dichiara che non c'è parola nella Commedia «La
Giovane albergatrice» del cittadino Flins che sia sua</i>».
</p>

<p>
<span class="smcap">Chén.</span> — Scusate: Claudio Carbon Flins des Oliviers, se
vi piace.
</p>

<p>
<span class="smcap">Batt.</span> — Moltissimo. Io adoro i nomi lunghi... (si dimenticano
più presto!) — Ecco fatto, signor avvocato.
</p>

<p>
<span class="smcap">Gold.</span> — Ed ecco firmato, cittadino amico.
</p>

<p>
<span class="smcap">Chén.</span> <i>(osservando la dichiarazione)</i>. — Dichiara che non
c'è una parola nella commedia di Flins che sia sua... <i>(guarda
<span class="pagenum" id="Page_225">[225]</span>
Battista che finge di essere distratto)</i> — A chi si riferisce
quel sua?
</p>

<p>
<span class="smcap">Batt.</span> — A Goldoni. Goldoni dichiara che nel lavoro di
Flins non c'è una parola che sia sua, dunque di Goldoni.
</p>

<p>
<span class="smcap">Chén.</span> <i>(sorridendo come chi subodora una malizia)</i>. — Ma
non c'è pericolo che quel sua si riferisca invece a Flins?
</p>

<p>
<span class="smcap">Batt.</span> — E allora, invece di <i>sua</i>, metteremo <i>di lui</i>.
</p>

<p>
<span class="smcap">Chén.</span> — Dichiara che nella commedia di Flins non c'è
parola che sia di lui... <i>(guarda Stuck)</i>.
</p>

<p>
<span class="smcap">Batt.</span> — Se non è lupo, è can bigio.
</p>

<p>
<span class="smcap">Chén.</span> — E allora bisogna dire che voi altri non avete
un'idea chiara della proprietà.
</p>

<p>
<span class="smcap">Batt.</span> — Domando scusa; per chi ruba si ha: plagiario,
ladro, furfante, malandrino, predone, pirata e truffatore. Ma,
tornando al <i>sua</i>, ho bell'e capito quel che bisognerebbe: che
questo benedetto <i>sua</i> si potesse declinare col nome cui si riferisce,
come nel latino, e allora, per evitare ogni confusione, metterei
l'avvocato al nominativo e Flins al genitivo od al dativo.
</p>

<p>
<span class="smcap">Chén.</span> — Ma bravo: conosce il latino come te!
</p>

<p>
<span class="smcap">Batt.</span> <i>(inchinandosi)</i>. — E per questo siamo entrambi all'ablativo.
</p>

<p>
<span class="smcap">Gold.</span> — Vedi? Lui ha una risposta a tutto!
</p>

<p>
<span class="smcap">Chén.</span> <i>(sottovoce)</i>. — Ma un cosifatto segretario ti costerà
chissà quanto...
</p>

<p>
<span class="smcap">Gold.</span> — Adesso te lo faccio vedere..... Titino, qua una
stretta di mano!
</p>

<p>
<span class="smcap">Batt.</span> — Troppo onore, mio illustre maestro! <i>(gli bacia
la mano)</i>.
</p>

<p>
<span class="smcap">Chén.</span> <i>(c. s.)</i>. — Non gli dài altro?
</p>

<p>
<span class="smcap">Gold.</span> — Nulla.
</p>

<p>
<span class="smcap">Chén.</span> — Sono ben lieto che questo incidente m'abbia fatto
conoscere un amico così devoto. <i>(Battistino è andato a prendergli
il cappello e la mazza)</i> Cittadino, mi fate l'onore di
una stretta di mano?
</p>

<p>
<span class="smcap">Batt.</span> — Voi mi confondete...
</p>

<p>
<span class="smcap">Chén.</span> <i>(gli stringe la destra)</i>. — Se tutti i cuori fossero
come il vostro, il mio Goldoni vedrebbe assai più presto il
frutto della nostra rivoluzione! Addio, e a rivederci presto.
<i>(esce dal fondo)</i>
</p>

<p>
<span class="pagenum" id="Page_226">[226]</span>
<span class="smcap">Gold.</span> — Ma se tutti avessero il cuore e la testa di voi
due, non farebbe bisogno di fare nessuna rivoluzione! — Ebbene,
dimmi, dimmi, che cosa hai fatto dei denari del libraio?
</p>

<p>
<span class="smcap">Batt.</span> — Il libraio ha chiuso bottega. <i>(gli restituisce il
libro)</i>
</p>

<p>
<span class="smcap">Gold.</span> — O povero me! Neanche un fiore avrò da offrire
a mia moglie! Mi stringe il cuore! Dopo tanti anni, è questo
il primo che non posso fare nulla! Se almeno Nicoletta non
si ricordasse che giorno è oggi! E la giornata era cominciata
così bene..... Dammi il mio dizionarietto veneziano, ho
bisogno di distrarmi... Vado nella mia camera... <i>(guardando
nel quaderno manoscritto che gli ha dato Battistino, e che
stava sopra uno stipo in fondo)</i> <i>Destrigà, de sbrisson, descoconà...</i>
Se sapevo, avrei superato la vergogna... <i>descogionà...</i>
Avrei domandato qualche cosa a Chénier... <i>descomodà...</i> Con
un pretesto... <i>descondon...</i> <i>(s'avvia alla sua camera)</i> Così non
avrei questa disdetta... <i>desdita....</i> O povera Nicoletta! dopo
tanti anni... neanche un fiore! <i>(esce dalla destra)</i>
</p>

<p>
<span class="smcap">Batt.</span> — Per questa volta ho detto una bugia a te ed a
tua moglie; ma verrà presto pur troppo il tempo di vendere
libri e tabacchiere! Ma vien gente... Oh! ecco quella tromba
di Balletti!
</p>

<h3>
SCENA VII.
</h3>

<p class="pers">
<i><span class="upright">PIERINA</span> seguita da <span class="upright">SUSANNA BERTINAZZI</span> a braccio di
<span class="upright">BALLETTI</span>, da <span class="upright">GANDINI</span> e <span class="upright">MATTIUZZI</span>. <span class="smcap">Detto</span>.</i>
</p>

<p>
<span class="smcap">Pier.</span> — La signora Bertinazzi coi suoi amici.
</p>

<p>
<span class="smcap">Batt.</span> <i>(sottovoce)</i>. — Benvenuti tutti! <i>(accenna che parlino
sottovoce)</i>.
</p>

<p>
<span class="smcap">Ball.</span> <i>(forte)</i>. — Eccoci qua tutti e quattro.
</p>

<p>
<span class="smcap">Batt.</span> — Sottovoce, che si vuole fare loro una sorpresa.
E grazie a tutti anche per me...
</p>

<p>
<span class="smcap">Sus.</span> — Sta zitto, chè tanto l'avvocato e sua moglie che
voi altri due, meritereste molto di più, se in questo tempo di
casa del diavolo fosse possibile fare qualche cosa di buono. <i>(a
<span class="pagenum" id="Page_227">[227]</span>
Balletti)</i> Ora non ho più bisogno di essere rimorchiata, mio
gentil cavaliere! — Se sapeste quant'è ardente questo Balletti!
</p>

<p>
<span class="smcap">Ball.</span> — È vero! Ho sempre una gran sete!
</p>

<p>
<span class="smcap">Batt.</span> — Non dubitare che te la leverai. Una parola a
tutti subito: che nessuno di voi faccia la più piccola allusione
dinnanzi all'avvocato delle tragedie di questi ultimi
giorni.
</p>

<p>
<span class="smcap">Gli altri.</span> — Inteso!
</p>

<p>
<span class="smcap">Ball.</span> <i>(a Gandini)</i>. — Dove s'è fatto una nuova tragedia?
</p>

<p>
<span class="smcap">Gand.</span> — In piazza della Rivoluzione.
</p>

<p>
<span class="smcap">Ball.</span> — Ora capisco!
</p>

<p>
<span class="smcap">Matt.</span> — Non dimenticare dunque mai che Marat ha detto
a Barbaroux che chi va al teatro in fondo è sempre un aristocratico
da ghigliottinare.
</p>

<p>
<span class="smcap">Ball.</span> — E chi, invece d'andare in fondo, va ai posti di
orchestra?
</p>

<p>
<span class="smcap">Gli altri.</span> — Oh!
</p>

<p>
<span class="smcap">Matt.</span> — Via, compatitelo, è il più vecchio dell'arte!
</p>

<p>
<span class="smcap">Ball.</span> — Vecchio io? Ho un anno meno di Goldoni!
</p>

<p>
<span class="smcap">Batt.</span> — Una bella differenza.
</p>

<p>
<span class="smcap">Ball.</span> — Sicuro, e poi io sono della razza di Fiorelli, che
a ottantatrè anni dava uno schiaffo con un piede...
</p>

<p>
<span class="smcap">Gli altri.</span> — Vediamo! Vediamo!
</p>

<p>
<span class="smcap">Ball.</span> — Attenti... Oggi non sono in vena... E Vicentini
se non l'applaudivano nel <i>Convitato di pietra</i>? S'arrampicava
dal proscenio su su fino al terz'ordine, e si metteva a girare
attorno sulla cornice, finchè il pubblico non gridava: basta!
</p>

<p>
<span class="smcap">Sus.</span> — Ebbene? Che cosa vuoi concludere?
</p>

<p>
<span class="smcap">Ball.</span> — Io? Nulla.
</p>

<p>
<span class="smcap">Gli altri.</span> — Ah! Ah!
</p>

<p>
<span class="smcap">Gand.</span> — Sei addirittura rimbambito!
</p>

<p>
<span class="smcap">Ball.</span> — Io? Ti sfido a tutte l'armi ed a tutti i giuochi,
cominciando dallo star ritto sopra una gamba!
</p>

<p>
<span class="smcap">Batt.</span> — Per carità, che se tu caschi, non ti alzi più.
</p>

<p>
<span class="smcap">Ball.</span> — Vecchio rimbambito io! Vecchio è chi muore,
non io, pieno di vita e di fantasie! Ma domandate a Susanna
che corte spietata le faccio!
</p>

<p>
<span class="pagenum" id="Page_228">[228]</span>
<span class="smcap">Sus.</span> — Balletti, tu mi vuoi compromettere adunque!
</p>

<p>
<span class="smcap">Gand.</span> — Lascialo dire, che io mi contento di essere preferito!
</p>

<p>
<span class="smcap">Batt.</span> — Sta zitto, che tutte le Susanne assediate dai
vecchi hanno sempre preferito un giovane!
</p>

<p>
<span class="smcap">Sus.</span> — Bravo, Tita!
</p>

<p>
<span class="smcap">Pier.</span> <i>(sottovoce a Batt.)</i>. — È questo il fior di giovanotti
di primo pelo che aveva da venire?
</p>

<p>
<span class="smcap">Batt.</span> — Primo pelo... bianco!
</p>

<h3>
SCENA VIII.
</h3>

<p class="pers">
<i><span class="upright">ANTONIO</span> che dà il braccio a <span class="upright">MARIA RICCOBONI</span>, <span class="upright">RINALDI</span>
alla signora <span class="upright">FARINELLI</span>, <span class="upright">LEGENDRE</span> alla signora <span class="upright">RINALDI</span>,
<span class="upright">BOUCHARD</span> alla signorina <span class="upright">FARINELLI</span>, ed <span class="upright">AGIRONI</span>,
dal fondo, tutti con fiori o scatole di confetti. <span class="smcap">Detti.</span></i>
</p>

<p>
<span class="smcap">Ant.</span> — Ed ecco qui altri buoni amici!
</p>

<p>
<span class="smcap">Batt.</span> — Benvenuti tutti! <i>(ad Ant.)</i> Sono ancora nelle
loro stanze...
</p>

<p>
<span class="smcap">Ant.</span> — Tanto meglio, così la sorpresa sarà intera. <i>(ai
comici)</i> La signora Maria Riccoboni: non ho bisogno di dirvi
chi sia.
</p>

<p>
<span class="smcap">Sus.</span> — La famosa romanziera che mantiene così alto il
nome del nostro gran Luigi!
</p>

<p>
<span class="smcap">Riccob.</span> — Troppo gentile; ma, se non m'inganno, lei è
la vedova di Carlino Bertinazzi... <i>(discorre con Susanna)</i>.
</p>

<p>
<span class="smcap">Ant.</span> — Il professore Rinaldi e la sua signora, Aginori,
Bouchard e Legendre, la signora Farinelli, che è stata anche
lei una gran brava artista, e sua figlia Rosalia, maestra di
musica. E qui i comici pensionati della commedia italiana;
Balletti, prima amoroso...
</p>

<p>
<span class="smcap">Ball.</span> — Sempre amoroso, mie belle signore, sempre!
</p>

<p>
<span class="smcap">Ant.</span> — E poi bravissimo nella parte del <i>sor dutur Grazian
d'B'logna</i>; Mattiuzzi, <i>Pantalon</i>...
</p>

<p>
<span class="smcap">Matt.</span> — Sempre più dei bisognosi!
</p>

<p>
<span class="smcap">Ant.</span> — E Gandini, <i>il terribile Capitan Coccodrillo</i>...
</p>

<p>
<span class="smcap">Gand.</span> — <i>Scarabombardon de la Papiriotonda!</i>
</p>

<p>
<span class="pagenum" id="Page_229">[229]</span>
<span class="smcap">Ant.</span> — Se volete favorire nel salotto, potrete anche combinare
colla signorina Farinelli per la parte della ragazza
nel <i>Burbero</i>.
</p>

<p>
<span class="smcap">Ros.</span> — La so a memoria e vedrete mirabilia! A proposito,
quando ritornate a Venezia?
</p>

<p>
<span class="smcap">Ant.</span> — Sono quattr'anni che si domanda e che gli Ambasciatori
ci lusingano; ma non se ne farà nulla. Il governo
della Serenissima, quando lo zio non ci sarà più, farà come
me, che dirò: oh fosse ancora vivo, di quante maggiori cure,
di quanta maggior tenerezza vorrei circondare la sua vecchiaia
e quanto sarei più eloquente per onorarlo! Ma, mentre
prevedo che avrò un rimorso, non so fare di più! <i>(si avviano
al salotto a destra)</i>.
</p>

<p>
<span class="smcap">Riccob.</span> — Ma il pubblico italiano?
</p>

<p>
<span class="smcap">Ant.</span> — Gli farà, quando sarà morto, un monumento.....
Ma lasciamo questo discorso e favorite... <i>(voce di Nicoletta:
Battistino!)</i>
</p>

<p>
<span class="smcap">Batt.</span> — Penso io a trattenerla..... <i>(rispondendo)</i> Vengo
subito!
</p>

<p class="stagedir">
(Sono usciti dalla destra prima Bouchard e la signora Rinaldi,
poi Rinaldi e Legendre, indi Agironi colla Bertinazzi
ed Antonio colla Riccoboni. Balletti, vistosi portar
via Susanna, s'affretta ad offrire il suo braccio alla figliuola
della signora Farinelli; ma questa ha già preso quello di
Gandini. Pierina esce dal fondo, e Mattiuzzi offre ridendo
a Balletti il suo braccio).
</p>

<p>
<span class="smcap">Ball.</span> <i>(a Batt.)</i> — Ma che si va a fare là dentro?
</p>

<p>
<span class="smcap">Batt.</span> — È vero che c'hai messo ottantacinque anni a
perdere la memoria, ma ci sei riescito bene!... <i>(spinge fuori
Balletti, chiude la porta e va incontro a Nicoletta)</i> — Che
cosa mi comanda?
</p>

<h3>
SCENA IX.
</h3>

<p class="pers">
<i><span class="upright">NICOLETTA</span> dalla sinistra. <span class="smcap">Detto.</span></i>
</p>

<p>
<span class="smcap">Nicol.</span> — Ebbene? La tabacchiera?
</p>

<p>
<span class="smcap">Batt.</span> — Eccola. <i>(gliela consegna)</i>
</p>

<p>
<span class="smcap">Nicol.</span> — Non l'hai venduta?
</p>

<p>
<span class="smcap">Batt.</span> — Per lo stemma della marchesa, non l'ha voluta
<span class="pagenum" id="Page_230">[230]</span>
nessuno..... a meno di darla per un boccone di pane! Ecco
l'avvocato.
</p>

<p>
<span class="smcap">Nicol.</span> — Lasciami un momento con lui. Ma che cosa
potrò dirgli?
</p>

<p>
<span class="smcap">Batt.</span> — Una buona parola... è quello che costa meno.
</p>

<p>
<span class="smcap">Nicol.</span> — E alle volte fa più piacere. Ma ti par facile, a
Goldoni?
</p>

<p>
<span class="smcap">Batt.</span> — Facilissimo... Si lascia parlare il cuore.
</p>

<p>
<span class="smcap">Nicol.</span> — Sicuro..... Ma per incominciare? Lì sta il difficile!
</p>

<p>
<span class="smcap">Batt.</span> — E lei non incominci, o faccia il rovescio: cominci
col fine; se non farà meglio, farà più presto! <i>(inosservato,
esce dalla destra verso il fondo)</i>.
</p>

<h3>
SCENA X.
</h3>

<p class="pers">
<i><span class="upright">GOLDONI</span> dalla destra. <span class="smcap">Detta.</span></i>
</p>

<p>
<span class="smcap">Gold.</span> <i>(fra sè, senza vedere Nicoletta)</i>. — No, non è bello,
non è degno di me sperare in una dimenticanza...
</p>

<p>
<span class="smcap">Nicol.</span> <i>(senza vedere Goldoni, assorta in sè)</i>. — Ha ragione
Battistino; se non posso fargli altra festa, facciamogli
almeno quella d'una buona parola... <i>(volgendosi verso la destra
e vedendo Carlo)</i> Carlo!
</p>

<p>
<span class="smcap">Gold.</span> <i>(a Nicoletta, contemporaneamente a lei)</i>. — Nicoletta!
Volevi dirmi una parola?
</p>

<p>
<span class="smcap">Nicol.</span> — Per l'appunto, e anche tu a me?
</p>

<p>
<span class="smcap">Gold.</span> — Hai indovinato.
</p>

<p>
<span class="smcap">Nicol.</span> — Forse la stessa idea!
</p>

<p>
<span class="smcap">Gold.</span> — Probabilmente.
</p>

<p>
<span class="smcap">Nicol.</span> — Dunque parla.
</p>

<p>
<span class="smcap">Gold.</span> — Oh! prima te.
</p>

<p>
<span class="smcap">Nicol.</span> — Non sarà mai.
</p>

<p>
<span class="smcap">Gold.</span> — Abbiamo da parlare tutti e due in una volta?
</p>

<p>
<span class="smcap">Nicol.</span> — Via, comincierò io... (col fine... come dice Battistino...)
Gran bella giornata oggi!
</p>

<p>
<span class="smcap">Gold.</span> — Sì, per fine di settembre, a Parigi... Ma poteva
cominciar meglio!
</p>

<p>
<span class="pagenum" id="Page_231">[231]</span>
<span class="smcap">Nicol.</span> — Sì; ma contentiamoci.
</p>

<p>
<span class="smcap">Gold.</span> — Questo è sempre da filosofi! Contentiamoci, poteva
esser peggio.
</p>

<p>
<span class="smcap">Nicol.</span> — Sicuro, a questi tempi! E poi la vera felicità
sta dentro di noi, e non nei quattrini.
</p>

<p>
<span class="smcap">Gold.</span> — Massima eccellente, che deve essere stata inventata
da un poeta comico italiano..... Eppure, in certe circostanze,
in certe occasioni, farebbe pure un gran piacere
averne!
</p>

<p>
<span class="smcap">Nicol.</span> — Ma che occasioni!
</p>

<p>
<span class="smcap">Gold.</span> — Oggi, per esempio!
</p>

<p>
<span class="smcap">Nicol.</span> — Che? Se è vero che il maggior piacere per una
donna è amare colla sicurezza di essere amata, chi m'ha voluto
più bene di te, mio buon Carlo?
</p>

<p>
<span class="smcap">Gold.</span> — Ma come non t'avrei amata e non ti amerei,
quando, giovane o vecchio, fortunato o disgraziato, l'unica
cosa che non mi sia mai venuta meno è il tuo affetto, mia
buona Nicoletta?
</p>

<p>
<span class="smcap">Nicol.</span> <i>(intenerita)</i>. — Ma guarda un po' che cosa mi vieni
a dire oggi!
</p>

<p>
<span class="smcap">Gold.</span> — Ma non sai che giorno è oggi? È il cinquantesimosesto
anniversario delle nostre nozze, e io vorrei poterti
dire una parola tanto bella da valere tutti i regali,
tutte le feste che per la prima volta non ti posso dare; ma
questa parola, io che ne ho scritte tante, io che sono avvocato,
non la trovo; forse bisogna dire che non ci sia, poichè
quando si vuole dare la stura ai sentimenti che ci riempiono
il cuore... si fa come me... si sente qui una confusione e qui
un gruppo... si balbetta... si piange... e si finisce per far la
figura dell'asino!
</p>

<p>
<span class="smcap">Nicol.</span> — Meno male che nessuno ti sente a parlare così
ad una povera vecchia; saresti ridicolo!
</p>

<p>
<span class="smcap">Gold.</span> — Cominciamo a dire che tu hai dieci anni meno
di me; ma, se anche tu fossi vecchia come dici, io bell'e
vecchio come sono..... anzi, appunto perchè così vecchio da
poter apprezzare senza passione ogni cosa secondo il suo vero
valore, vorrei che tutto il mondo mi sentisse a dire che cinquantasei
anni fa io voleva un gran bene alla mia sposa tutta
un fiore ed un sorriso; ma ora che tutto mi naufraga attorno,
<span class="pagenum" id="Page_232">[232]</span>
ora che tu sola resti il conforto e la gioia dei miei ultimi
giorni, ora del bene te ne voglio il doppio!
</p>

<p>
<span class="smcap">Nicol.</span> — Tu sei troppo, troppo buono!
</p>

<p>
<span class="smcap">Gold.</span> — No; non faccio che rendere giustizia alla moglie,
che colla mia pace e la mia felicità, ha voluto anche
la mia gloria; sì, sì, perchè non è che dopo di averti sposata,
che ho trovato la mia buona inspirazione, il mio buon
consiglio; e perciò sta pur sicura che se io sono stato messo
al mondo senza dolore, se vi ho vissuto senza troppi pensieri,
morrò però con un cruccio, l'unico vero cruccio della mia vita,
quello di doverti lasciare!
</p>

<p>
<span class="smcap">Nicol.</span> <i>(profondamente commossa)</i>. — Oh il Signore mi
farà la grazia che gli domando: quella di non doverti sopravvivere!
</p>

<p>
<span class="smcap">Gold.</span> <i>(commosso alle lagrime, ma sforzandosi di scherzare,
piglia Nicoletta fra le sue braccia, e si rivolge comicamente
al cielo)</i>. — Per carità, non le dia retta! Ci faccia
anzi vivere un altro bel pezzo per il buon esempio dei coniugati,
e, quando sarà la nostra ora, ci pigli tutti e due,
tutti e due assieme! <i>(piangono di tenerezza)</i>.
</p>

<h3>
SCENA XI.
</h3>

<p class="pers">
<i><span class="upright">PIERINA</span> dal fondo va sulla soglia del salotto a destra a farvi
un cenno inosservata dai presenti. <span class="upright">BATTISTINO</span> ed <span class="upright">ANTONIO</span>
entrano subito in scena dal salotto, e Pierina esce dal
fondo. <span class="smcap">Detti.</span></i>
</p>

<p>
<span class="smcap">Ant.</span> — Ancora in veste da camera? Presto, presto a far
toeletta tutti e due!
</p>

<p>
<span class="smcap">Gold.</span> — Tanto non viene nessuno a vederci...
</p>

<p>
<span class="smcap">Batt.</span> — Nessuno? <i>(piglia Nicoletta per mano e la porta
ad origliare alla porta del salotto)</i>.
</p>

<p>
<span class="smcap">Ant.</span> — Nessuno? <i>(fa lo stesso con Carlo)</i>.
</p>

<p>
<span class="smcap">Gold.</span> <i>(contentissimo)</i>. — Ma lì c'è molta gente!...
</p>

<p>
<span class="smcap">Nicol.</span> — Uomini e donne!...
</p>

<p>
<span class="smcap">Ant.</span> <i>e</i> <span class="smcap">Batt.</span> <i>(impedendo loro di aprire)</i>. — A vestirvi!
A vestirvi!
</p>

<p>
<span class="pagenum" id="Page_233">[233]</span>
<span class="smcap">Gold.</span> e <span class="smcap">Nicol.</span> — Ma chi sono? Chi sono?
</p>

<p>
<span class="smcap">Ant.</span> — Mistero!
</p>

<p>
<span class="smcap">Gold.</span> <i>(a Nicoletta)</i>. — Mistero! A vestirci! <i>(ritornando
a Batt.)</i>. — Ma come li tratterete tutti questi buoni amici
che si ricordano ancora di noi?
</p>

<p>
<span class="smcap">Batt.</span> — Mistero!
</p>

<p>
<span class="smcap">Gold.</span> — Ah birbone, ora capisco il ritorno di Corneille! — Andiamo.
Nicoletta, andiamo a farci più belli, se è possibile...
Mi sento ringiovanire! La vostra bella manina, cittadina!
</p>

<p>
<span class="smcap">Ant.</span> — Cittadina? Dunque anche tu ti fai rivoluzionario?
</p>

<p>
<span class="smcap">Gold.</span> — Lo sono sempre stato in arte! Cento di questi
giorni, cittadina: per quest'anno ancora a Parigi; ma l'anno
venturo sicuramente a Venezia!
</p>

<p>
<span class="smcap">Nicol., Batt., Ant.</span> <i>(con vivissima curiosità)</i>. — A Venezia?
</p>

<p>
<span class="smcap">Gold.</span> <i>(rifacendo le mosse di Antonio e Battista e canzonando
e ridendo mentre trae via con sè nella sua stanza Nicoletta)</i>. — Mistero!
Profondo mistero!
</p>

<p class="pad2 center large">
<span class="smcap">Fine del primo atto.</span>
</p>
</div>

<div class="chapter">
<p>
<span class="pagenum" id="Page_234">[234]</span>
</p>

<h2><a id="intermezzo"></a>
INTERMEZZO
</h2>

<div class="blockquote">
<p>
La sala del primo atto, senza il tavolo. I due paraventi distesi,
l'uno partendo dal cembalo e l'altro dalla prima quinta al proscenio,
in modo da formare un angolo; lo spazio racchiuso in esso
servirà poi di teatrino per la recita del prologo e del <i>Burbero
benefico</i>. Dinnanzi a questa scena tuttora chiusa, il canapè, dietro
il canapè le seggiole per gli invitati, disposte in modo da riempire
la parte destra della scena. Sugli stipi in fondo l'occorrente
per servire rinfreschi, i mazzi di fiori ed i regali portati dagli
amici.
</p>
</div>

<h3>
SCENA I.
</h3>

<p class="pers">
<i>La <span class="upright">RICCOBONI</span>, le <span class="upright">FARINELLI</span> madre e figlia, i <span class="upright">RINALDI</span>
marito e moglie, <span class="upright">AGIRONI, BOUCHARD, LEGENDRE</span>, ed
<span class="upright">ANTONIO</span> e <span class="upright">PIERINA</span> che servono gli altri di rinfreschi.</i>
</p>

<p>
<span class="smcap">Bouch.</span> — Sentite, io capisco fin dove può arrivare una vendetta
lungamente e ardentemente bramata; ma portare in
trionfo i soldati che assassinano gli ufficiali, giurar fede alla
legge per violarla e al re per arrestarlo, scannare i prigionieri,
far scempio di donne e di fanciulli, questo, parola d'onore,
non è più rappresaglia, è delirio di ogni più bassa passione.
</p>

<p>
<span class="smcap">Legen.</span> — Speriamo che si siano sfogati abbastanza, altrimenti
ne vedremo delle altre, prima che la gente onesta
capisca la necessità di mettersi d'accordo.
</p>

<p>
<span class="smcap">Ricc.</span> — Intanto si è tutti come storditi da un gran colpo
alla testa... Si sente in aria il coltello del macellaio, e non
si fa nulla nessuno per liberarsene.
</p>

<p>
<span class="smcap">Emilia.</span> — E avete osservato per le strade, che deserto!
</p>

<p>
<span class="smcap">Agir.</span> — Sfido io! I negozi sono chiusi per la paura del
saccheggio, ogni arte è sbandita come nemica, e ognuno sospetta
del vicino!
</p>

<p>
<span class="smcap">Maria.</span> — Aggiungete che ognuno teme di essere arrestato,
poichè l'essere arrestato equivale ad essere condannato,
e comparire dinnanzi ad un tribunale è lo stesso che una sentenza
di morte.
</p>

<p>
<span class="smcap">Rinaldi.</span> — E non vogliono che si faccia voti per essere
<span class="pagenum" id="Page_235">[235]</span>
liberati! Per me darei il benvenuto a Belzebù ed a tutti i
diavoli dell'inferno!
</p>

<p>
<span class="smcap">Ant.</span> — Quando finirà quest'agonia?!
</p>

<p>
<span class="smcap">Ricc.</span> — Voi siete ancora giovani...
</p>

<p>
<span class="smcap">Gli altri</span> <i>(meno Rosalia)</i>. — Bella gioventù!
</p>

<p>
<span class="smcap">Ricc.</span> — Appetto a me, e siamo in pieno regno dell'impreveduto;
ma a me, ai Goldoni, a Balletti, Gandini e Mattiuzzi,
che cosa ci resta? La rivoluzione ha cancellato ogni
gloria come un insulto alle mediocrità irrimediabili, e Dio
non voglia che ci tolga anche quel boccone di pane che ci
ha dato la splendidezza della Corte!
</p>

<p>
<span class="smcap">Gli altri.</span> — Dio guardi!
</p>

<p>
<span class="smcap">Maria.</span> — Se si potesse scappare tutti in Italia!
</p>

<p>
<span class="smcap">Agir.</span> — È quello che farò io al più presto.
</p>

<p>
<span class="smcap">Rosalia.</span> — Ritorniamoci anche noi, mamma; tanto tu lo
sai, io non ho più da dare una sola lezione di musica.
</p>

<p>
<span class="smcap">Rinaldi.</span> — E chi pensa più ad imparare l'italiano adesso
che la fratellanza universale ha esordito col dichiarare traditori
gli italiani?
</p>

<p>
<span class="smcap">Bouc.</span> — Noi due ci siamo tappati nel nostro eremo, e
finchè le cose non cambiano, chiusi!
</p>

<p>
<span class="smcap">Agir.</span> — E, se non era per dare questa consolazione al povero
Goldoni, davvero che non lasciavo Clignancourt, sopratutto
oggi!
</p>

<p>
<span class="smcap">Ant.</span> — Per carità, non una parola di nulla allo zio!
</p>

<p>
<span class="smcap">Rinaldi.</span> — Facciamo meglio: per oggi sopprimiamo ogni
pensiero del presente e dell'avvenire.
</p>

<p>
<span class="smcap">Ricc.</span> — Bravo; riviviamo, s'è possibile, qualche ora del
passato!
</p>

<p>
<span class="smcap">Gli altri.</span> — Sì, sì, per Goldoni!
</p>

<p>
<span class="smcap">Ant.</span> — Eccolo colla moglie... Mi raccomando adunque...
E non si alzi troppo la voce, mi capite.
</p>

<h3>
SCENA II.
</h3>

<p class="pers">
<i><span class="upright">GOLDONI</span> e <span class="upright">NICOLETTA</span> dalla destra al proscenio,
in abito di gala tutti e due. <span class="smcap">Detti.</span></i>
</p>

<p>
<span class="smcap">Gli altri</span> <i>(affollandosi attorno a Carlo e Nicoletta)</i>. — Cento
di questi giorni!
</p>

<p>
<span class="pagenum" id="Page_236">[236]</span>
<span class="smcap">Gold.</span> — Oh che piacere, che consolazione mi date!
</p>

<p>
<span class="smcap">Nicol.</span> — Grazie, grazie proprio di cuore a tutti!
</p>

<p>
<span class="smcap">Gold.</span> — La Riccoboni, la mia <i>Yenny</i>! Ma questo è un
onore che io non merito... <i>Tò un baso, vecia!</i> <i>(la bacia)</i>
</p>

<p>
<span class="smcap">Maria.</span> — E a me nulla?
</p>

<p>
<span class="smcap">Gold.</span> — Anche a te, la mia Farinelli!... Come recitavi...
quando c'ero io in teatro! Brava, ti conservi sempre bella!
</p>

<p>
<span class="smcap">Maria.</span> — Bella con cinque icchese sulle spalle?
</p>

<p>
<span class="smcap">Gold.</span> — Sono bello io con otto e mezzo!
</p>

<p>
<span class="smcap">Emilia.</span> — Carletto, non sono degna io di esser baciata
da cotanto amante? Oh scusa, Nicoletta!
</p>

<p>
<span class="smcap">Gold.</span> — Niente scuse, mia moglie sa che se io sono un
così bel vecchietto, è tutto merito suo!
</p>

<p>
<span class="smcap">Nicol.</span> — Padron mio, dal momento che non dice nulla
Rinaldi!
</p>

<p>
<span class="smcap">Rinaldi.</span> — Goldoni è irresistibile!
</p>

<p>
<span class="smcap">Rosalia.</span> — E io rimango a bocca asciutta?
</p>

<p>
<span class="smcap">Gold.</span> — Figurati, a te ne do due! — Nicoletta, la colpa
non è mia, è dell'usanza francese, la più bella delle vostre
usanze, quella che voglio portare a Venezia: baci a tutto
spiano! A proposito, Agironi — a te non ne dò, sei troppo
brutto — ma ti ringrazio di essere venuto ad abbracciarmi
prima di partire. A Venezia cercami subito un quartiere,
a Riva, al sole. — Ah! Rinaldi, quella è un'aggiunta che
avresti da copiare per le mie memorie! — Bravo Bouchard! — Bravo
Legendre: avete visto che la montagna non si
moveva per andare a Belleville, e voi siete venuti verso di
essa...
</p>

<p>
<span class="smcap">Nicol.</span> <i>(andata in fondo colle altre signore)</i>. — Carlo,
guarda che bei fiori! E confetti, e cioccolato... Quanto siete
buoni! <i>(scende presso Goldoni, seguita dalle altre)</i> Sai che
cosa mi pare oggi? Che sia il primo giorno del nostro matrimonio!
</p>

<p>
<span class="smcap">Gold.</span> — Delle nozze, vuoi dire; perchè il primo giorno
di matrimonio io aveva la febbre, e mica soltanto la febbre
dell'amore, la febbre del vaiuolo! Eh che disdetta? Ma siccome,
dopo la burrasca, finisce sempre per splendere il sole,
il vaiuolo è sparito e mi è rimasta questa buona e bella moglie.
</p>

<p>
<span class="smcap">Gli altri.</span> — Bravo!
</p>

<p>
<span class="pagenum" id="Page_237">[237]</span>
<span class="smcap">Nicol.</span> — Buona, mi sono ingegnata; bella, mai, e in ogni
modo sarebbe troppo da un pezzo per ricordarlo.
</p>

<p>
<span class="smcap">Gold.</span> — Senti, Nicolina — io per mia moglie ho due diminutivi
accarezzativi, Nicoletta ogni giorno che Domineddio
manda in terra, e Nicolina nelle grandi occasioni solenni — senti:
per gli occhi del cuore... <i>(alle altre)</i> voi altre è inutile
che mi facciate l'occhio di pesce morto... tu sei sempre
la più bella!...
</p>

<p>
<span class="smcap">Gli altri.</span> — Bravo! bravo!
</p>

<p>
<span class="smcap">Ant.</span> — Più basso!
</p>

<p>
<span class="smcap">Gold.</span> — Che c'è ora? Non si può più applaudire Goldoni?
</p>

<p>
<span class="smcap">Ant.</span> — Sì, sempre; ma è meglio non gridare... <i>(si odono
tre colpi dalla sinistra)</i>
</p>

<p>
<span class="smcap">Gold.</span> — Che cosa è? (Rosalia corre al pianoforte)
</p>

<p>
<span class="smcap">Ant.</span> — Il segnale all'orchestra.
</p>

<p>
<span class="smcap">Gold.</span> — Quale orchestra?
</p>

<p>
<span class="smcap">Rosalia.</span> — Eccola! <i>(suona un minuetto)</i>
</p>

<p>
<span class="smcap">Gold.</span> — Si balla? Nicolina, si balla! <i>(con vivacità, offrendole
la mano)</i>
</p>

<p>
<span class="smcap">Nicol.</span> — Proviamo? <i>(tutti fanno loro siepe)</i>
</p>

<p>
<span class="smcap">Gold.</span> — Ma figurati se s'ha da provare! Non è questo
il giorno delle nozze? Dunque si prova anche a ballare! <i>(fermandosi
dopo un giro)</i> Non è nè lo stomaco, nè la testa.....
non sono che le gambe... ma si capisce, dopo la malattia...
Del resto vedresti!...
</p>

<p>
<span class="smcap">Nicol.</span> — Sarà per un altr'anno!
</p>

<p>
<span class="smcap">Gold.</span> — Brava, per un altr'anno, a Venezia!
</p>

<h3>
SCENA III.
</h3>

<p class="pers">
<i><span class="upright">BATTISTINO</span>, vestito da Arlecchino, mette la testa fra i
paraventi che ha socchiuso. <span class="smcap">Detti.</span></i>
</p>

<p>
<span class="smcap">Arlec.</span> — Signorie!
</p>

<p>
<span class="smcap">Gold.</span> — Arlecchino? Che cos'è questa baracca?
</p>

<p>
<span class="smcap">Arlec.</span> — Se me lo permettono, vorrei dire una parola,
senza contare le altre, in italiano e non nel mio bergamasco,
per riguardo ad una parte della civile udienza...
</p>

<p>
<span class="smcap">Tutti.</span> — Parla! Parla!
</p>

<p>
<span class="pagenum" id="Page_238">[238]</span>
<span class="smcap">Ant.</span> — Qui sul canapè colla zia.
</p>

<p>
<span class="smcap">Gold.</span> — Ho capito, anche una recita! che cari matti!
<i>(seggono tutti)</i>
</p>

<p>
<span class="smcap">Arlec.</span> <i>(uscito fuori dai paraventi e inchinatosi)</i>. — Cittadine
belle ed amabili sempre, e cittadini... amabili... qualche
volta e belli... io ho l'onore di annunziarvi quale capocomico — molto
comico e niente capo — delle principali maschere
dell'antica commedia dell'arte, non meno ragguardevoli per
l'abilità — modestia a parte — quanto per la nobiltà di
ventidue secoli, tutte proprietarie..... d'una infinità di generi
brighelleschi tanto d'entrata che d'uscita — che non pagano
dazio — che avremo l'onore di recitare colle principali maschere
prima un prologo di nostra composizione e poi, senza papere
e senza suggeritore, la commedia di Carlo Goldoni <i>Il Burbero
benefico</i>, per rendere il maggior omaggio possibile al
principe dei poeti comici italiani, al riformatore immortale
delle nostre scene.
</p>

<p>
<span class="smcap">Gli altri</span> <i>(meno Goldoni)</i>. — Bravi! Bravi!
</p>

<p>
<span class="smcap">Gold.</span> — O quante sorprese!
</p>

<p>
<span class="smcap">Nicol.</span> — Che buoni amici!
</p>

<p>
<span class="smcap">Arlec.</span> — Quanto ai costumi, si sa, in tempo di rivoluzione
si tira via e le migliori intenzioni se ne vanno troppo
sovente a monte..... di pietà; ma, in un'epoca così sbracata,
loro sono ormai avvezzi a non badare troppo al sottile. <i>(apre
i paraventi, ripiegandoli in modo che il primo serva di
quinta alla porta al proscenio a sinistra, e l'altro copra il
pianoforte)</i> La scena rappresenta al vivo, come vedete, la
città di Venezia: di qua a sinistra, il palazzo ducale tutto
duro come un marmo, e così vero, che pare dipinto. Lì accosto,
San Marco, che si metterebbe sotto una campana di vetro,
tant'è meraviglioso e originale..... Lei di lì non lo vede... e
neanche più in là... e glielo dico in segreto il perchè: San
Marco, modesto, sa che siamo in tempi di rivoluzione e per
timore di essere confuso colla gente che si fa avanti, preferisce
di starsene indietro... bel caso! Poi la torre dell'orologio
e le Procuratie... Qui Marco e Todero; dinnanzi il mare
infinito; bucintori, gondole, peote e barche rotte — che sono
giusto le meglio dipinte. Ora do il segnale per la sinfonia.
</p>

<p>
<span class="smcap">Gold.</span> — Anche la sinfonia?
</p>

<p>
<span class="pagenum" id="Page_239">[239]</span>
<span class="smcap">Arlec.</span> — Diamine, un capocomico che rispetta l'arte!...
Ma, stante il gran concorso, ho messo i suonatori fra le quinte,
violini e violoni, tube e catube, fagotti, corni e pifferi, speriamo
senza ritorno, ma tutti al vostro servizio.
</p>

<p>
<span class="smcap">Nicol.</span> — Ma non vedo gli istrumenti.
</p>

<p>
<span class="smcap">Arlec.</span> — Oh gli istrumenti... si ommettono per brevità;
ma non ci perderete nulla, anzi! La sinfonia, per il gradimento
universale della musica e la fortunata allusione del titolo,
è quella di <i>Giannina e Bernardone</i> <i>(s'inchina a Carlo e Nicoletta)</i>
Ora giù il sipario... cioè no, niente sipario... se il sipario
non va nè su, nè giù, ma che non lo sappia neanche l'aria,
sopratutto l'aria che potrebbe averselo a male, è soltanto per
risparmiare all'illustre poeta ed alla gentile udienza un raffreddore,
col quale, inchinandomi, ho il piacere di lasciarvi!
</p>

<p class="stagedir">
(S'inchina verso tre parti e poi sparisce dietro il paravento
che ha alla sua destra)
</p>

<h3>
SCENA IV.
</h3>

<p class="pers">
<i>Dalla seconda porta a sinistra, dietro al paravento, colla Rosalia
che si mette subito al cembalo, <span class="upright">MATTIUZZI</span>, vestito da
Pantalone, <span class="upright">GANDINI</span> da Capitan Fracassa, <span class="upright">BALLETTI</span> da
Dottore, <span class="upright">SUSANNA</span> da Colombina. <span class="smcap">Detti.</span></i>
</p>

<p>
<span class="smcap">Arlec., Pant., Capit., Dott., Colomb.</span> —
</p>

<p class="stagedir">
(Solfeggiano la
sinfonia dell'opera <i>Giannina e Bernardone</i> di Cimarosa, in
grande voga a quell'epoca, come il <i>Matrimonio segreto</i> dello
stesso maestro, accompagnati col cembalo da Rosalia).
</p>

<p>
<span class="smcap">Gli altri</span> <i>(a sinfonia finita, applaudendo)</i>. — Bravi! Bravi!
</p>

<h3>
SCENA V.
</h3>

<p class="pers">
<i><span class="upright">PANTALONE</span> e <span class="upright">COLOMBINA</span> dal paravento alla loro destra
<span class="smcap">Detti.</span></i>
</p>

<p>
<span class="smcap">Colomb.</span> — Ma che <i>Burbero</i> d'Egitto! Io non vi recito
neanche se viene a domandarmelo in ginocchio l'Imperatore
dei Pirenei, altro che Arlecchin Battocio, perchè alla fin fine
Colombina non ha mai avuto bisogno e mai non avrà del
poeta comico per farsi applaudire!
</p>

<p>
<span class="smcap">Pant.</span> — Questo xe vero...
</p>

<p>
<span class="pagenum" id="Page_240">[240]</span>
<span class="smcap">Colomb.</span> — Un po' di grazietta, occhiate in platea a dritta
ed a sinistra, girate rapide per far vedere il piedino...
</p>

<p>
<span class="smcap">Pant.</span> — E magari un tocheto de gamba!
</p>

<p>
<span class="smcap">Colomb.</span> — E il giuoco è fatto. E voi che cosa contate di fare?
</p>

<p>
<span class="smcap">Pant.</span> — Io? niente: questa la xe sempre sta la mia politica.
</p>

<p>
<span class="smcap">Colomb.</span> — Sior Pantalon dei Bisognosi non ha bisogno
di poeta per far ridere.
</p>

<p>
<span class="smcap">Pant.</span> — Mi? Non rapresento coi fioj l'autorità paterna,
co la mugier la maritale e in banco la paronal? Dunque,
quando se rapresenta l'autorità, no s'ha bisogno de poeti per
far ridere, basta mostrarse!
</p>

<h3>
SCENA VI.
</h3>

<p class="pers">
<i>Il <span class="upright">DOTTORE</span> dalla sinistra del teatrino. <span class="smcap">Detti.</span></i>
</p>

<p>
<span class="smcap">Dott.</span> — Voi parlate e favellate di ridere, ed io screpolo
di rabbia!
</p>

<p>
<span class="smcap">Colomb.</span> — Con chi l'avete, eccellentissimo Dottore?
</p>

<p>
<span class="smcap">Dott.</span> — Salve, <i>foemina</i>! L'ho con quel mostro policromo
di Arlecchino, che, senza alcun rispetto per un Dottore della
mia circonferenza, dice che se non voglio recitare nel <i>Burbero</i>,
è segno che sono un asino, sì, <i>asinus, vel buricchius</i>;
e così io laureato senza aver aperto un libro, io famigerato
prima di aver fatto checchessia comechessia; io delizia del
pubblico per i miei insensati, ma spontanei spropositi in ogni
scibile e ignorabile, dovrò dare il pessimo esempio ai miei
discepoli di studiare prima di professare, di pensare prima
di dire? Ah <i>Arlecchinus, non ego doctor in utràque et in
utrìque, sed tu buricchius, terque, quaterque asellus</i>!
</p>

<p>
<span class="smcap">Pant.</span> — <i>Ciucus!</i>
</p>

<p>
<span class="smcap">Colomb.</span> — <i>Asinissimusque!</i>
</p>

<h3>
SCENA VII.
</h3>

<p class="pers">
<i>Il <span class="upright">CAPITAN FRACASSA</span> dalla destra del teatrino. <span class="smcap">Detti.</span></i>
</p>

<p>
<span class="smcap">Capit.</span> <i>(spavaldo e minaccioso)</i>. — Chi è che mi dà dell'asino?
</p>

<p>
<span class="smcap">Dott.</span> — Nessuno! nessuno! Anzi <i>salvete et salvetote vos,
miles gloriosus</i>.
</p>

<p>
<span class="pagenum" id="Page_241">[241]</span>
<span class="smcap">Colomb.</span> — Vi faccio umilissima riverenza!
</p>

<p>
<span class="smcap">Pant.</span> — Paron mio, sor Capitan Fracassa, Spavento, Matamoros,
Coccodrillo...
</p>

<p>
<span class="smcap">Colomb.</span> <i>(crescendo comicamente)</i>. — Bellerofonte, Arcitonitrante,
Firibirimbombo...
</p>

<p>
<span class="smcap">Capit.</span> — Scarabombardon de la Papiriotonda, invincibile
ad ogni arma anche a vento!
</p>

<p>
<span class="smcap">Dott.</span> — Quelle a vento non nominarle neanche, o scappo
subito! Si parlava d'Arlecchino.
</p>

<p>
<span class="smcap">Capit.</span> — Arlecchino?! Se fosse possibile rivederlo, io lo
ripiglierei per i tacchi e lo slancierei per aria tant'alto, tanto
alto... che, quando cascasse giù, tutti i soldi della sua tasca
sarebbero fuori di corso.
</p>

<p>
<span class="smcap">Dott.</span> — Bella forza!
</p>

<p>
<span class="smcap">Capit.</span> — Io? Spiano i monti, asciugo il mare, divido il
mappamondo, e se mi piace, inchiodo il sole, gioco alla palla
coi pianeti e rompo il firmamento.
</p>

<p>
<span class="smcap">Colomb.</span> — (Ma più le scatole!)
</p>

<p>
<span class="smcap">Pant.</span> — Capitano, disè una volta la verità: Arlechin v'ha
dà dell'aseno!
</p>

<p>
<span class="smcap">Capit.</span> — A me?! A me?!! Voleva darmelo... ma bastò
che io starnutissi, perchè... l'aveste più visto voi altri?
</p>

<p>
<span class="smcap">Gli altri.</span> — No...
</p>

<p>
<span class="smcap">Capit.</span> — E neanch'io... <i>(guarda in aria e fa un gesto)</i>
</p>

<p>
<span class="smcap">Dott.</span> — S'è fatto in polvere?...
</p>

<p>
<span class="smcap">Pant.</span> — S'è ridoto in caligo?...
</p>

<h3>
SCENA VIII.
</h3>

<p class="pers">
<i><span class="upright">ARLECCHINO</span>, inosservato, dalla destra del teatrino. <span class="smcap">Detti.</span></i>
</p>

<p>
<span class="smcap">Capit.</span> <i>(mostrando un punto in aria)</i>. — Già, dalla paura...
La vedete quella nuvoletta piccola piccola, che starebbe nel
grembialino di Colombina, e corre giù giù verso la fine del
mondo?
</p>

<p>
<span class="smcap">Colomb.</span> — Quello è quanto rimane di Arlecchino?
</p>

<p>
<span class="smcap">Pant.</span> — Povareto!
</p>

<p>
<span class="smcap">Dott.</span> — Ma già, se non finiva in nebbia oggi, finiva in
polvere stassera lui ed il suo <i>Burbero</i>!
</p>

<p>
<span class="pagenum" id="Page_242">[242]</span>
<span class="smcap">Pant.</span> — No digo che se lo meriteria; ma che bisogno
gh'avemo nù de sta rassa de can de poeti per farse applaudire,
quando n'avemo d'avanzo delle nostre entrate e sortite
di scena? Pistolotti, digo mi, pistolotti a sogèto; smorfie,
lazi a volontà, e po' basta!
</p>

<p>
<span class="smcap">Colomb.</span> — A me, non avessi altro, basta la canzonetta
allegra e l'ardita furlana. <i>Tra la la là!</i>
</p>

<p>
<span class="smcap">Capit.</span> — Io non ho che da aprir bocca perchè il pubblico
dalla paura si metta subito ad applaudirmi.
</p>

<p>
<span class="smcap">Dott.</span> — E io, più voglio parlare sul serio, e più faccio
ridere!
</p>

<p>
<span class="smcap">Capit.</span> — Dunque, viva noi e abbasso i poeti, gente incontentabile.
</p>

<p>
<span class="smcap">Dott.</span> — Che vuol sempre esser chiamata fuori...
</p>

<p>
<span class="smcap">Colomb.</span> — Mentre non merita che d'esser messa dentro!
</p>

<p>
<span class="smcap">Gli altri</span> <i>(meno Arlecchino)</i>. — Brava! Abbasso!
</p>

<p>
<span class="smcap">Capit.</span> — Sì, abbasso tutti i poeti e in particolare... <i>(vede
Arlecchino che gli si pianta davanti agitando la bàtola)</i> evviva
Arlecchino!
</p>

<p>
<span class="smcap">Arlec.</span> — Abbasso Arlecchino con tutte le teste di legno
pari vostre, e viva Goldoni; sì, Goldoni, che per il primo ha
dato all'Italia un teatro suo; Goldoni che ha fatto di più lui
solo per render simpatica la nostra Venezia, che non tutti
assieme gli artisti e scrittori del mondo; Goldoni, che col
<i>Burbero</i> ha la gloria splendidissima di aver ricondotto nel
paese istesso di Molière il gusto e l'amore della naturalezza
e della verità!
</p>

<p>
<span class="smcap">Gold.</span> — È troppo! Basta, figliuoli...
</p>

<p>
<span class="smcap">Arlec.</span> — Sì, è vero, Goldoni ha fatto della nostra commedia
a braccia colle maschere... quello che il Capitano disse
d'aver fatto di me...
</p>

<p>
<span class="smcap">Capit.</span> — Per ridere!
</p>

<p>
<span class="smcap">Arlec.</span> <i>(seguitando)</i>. — Ma, mentre nessuno rimpiange la
nostra commedia così recente e si dimenticano i meglio autori,
l'Italia applaude ora, come venti, trenta e quarant'anni
fa, il <i>Cavalier di spirito</i>...
</p>

<p>
<span class="smcap">Colomb.</span> — <i>Pamèla...</i>
</p>

<p>
<span class="smcap">Pant.</span> — <i>Sior Todaro Brontolon...</i>
</p>

<p>
<span class="smcap">Capit.</span> — <i>Le barufe ciosote...</i>
</p>

<p>
<span class="pagenum" id="Page_243">[243]</span>
<span class="smcap">Dott.</span> — <i>L'avvocato Veneziano...</i>
</p>

<p>
<span class="smcap">Arlec.</span> — <i>Il bugiardo...</i>
</p>

<p>
<span class="smcap">Colomb.</span> — <i>La sposa sagace...</i>
</p>

<p>
<span class="smcap">Pant.</span> — <i>Il curioso accidente...</i>
</p>

<p>
<span class="smcap">Capit.</span> — <i>Le gelosie di Lindoro...</i>
</p>

<p>
<span class="smcap">Dott.</span> — <i>Terenzio e Molière...</i>
</p>

<p>
<span class="smcap">Arlec.</span> — <i>Il campièlo...</i>
</p>

<p>
<span class="smcap">Colomb.</span> — <i>Gl'innamorati...</i>
</p>

<p>
<span class="smcap">Pant.</span> — <i>L'impresario delle smirne...</i>
</p>

<p>
<span class="smcap">Capit.</span> — <i>La bottega da caffè...</i>
</p>

<p>
<span class="smcap">Dott.</span> — <i>La vedova scaltra...</i>
</p>

<p>
<span class="smcap">Arlec.</span> — <i>Le donne curiose...</i>
</p>

<p>
<span class="smcap">Ricc.</span> — <i>La bona mare...</i>
</p>

<p>
<span class="smcap">M. Far.</span> — <i>La locandiera...</i>
</p>

<p>
<span class="smcap">Agir.</span> — <i>I pettegolezzi...</i>
</p>

<p>
<span class="smcap">Signora Rin.</span> — <i>Le tre della villeggiatura...</i>
</p>

<p>
<span class="smcap">R. Fari.</span> — <i>L'ultima notte di carnevale...</i>
</p>

<p>
<span class="smcap">Rinaldi.</span> — <i>La moglie saggia...</i>
</p>

<p>
<span class="smcap">Ant.</span> — <i>Il ventaglio...</i>
</p>

<p>
<span class="smcap">Bouch.</span> — <i>La casa nova...</i>
</p>

<p>
<span class="smcap">Leg.</span> — <i>I rusteghi...</i>
</p>

<p>
<span class="smcap">Nicol.</span> — E <i>Il burbero benefico</i>! <i>(abbraccia Goldoni)</i>.
</p>

<p>
<span class="smcap">Tutti</span> <i>(meno Goldoni)</i>. — Viva Goldoni! <i>(applausi entusiastici)</i>
</p>

<p>
<span class="smcap">Gold.</span> — Basta! Basta!
</p>

<p>
<span class="smcap">Gli altri</span> <i>(seguitando l'ovazione)</i>. — Viva molti altri anni!
</p>

<p class="stagedir">
(Violenta scampanellata dal fondo, che tronca all'istante gli
applausi e gli abbracciamenti)
</p>

<p>
<span class="smcap">Pier.</span> — Corro io! <i>(esce dal fondo correndo)</i>
</p>

<p>
<span class="smcap">Ant.</span> — (Non può ancora essere il desinare). <i>(s'avvia al
fondo)</i>
</p>

<h3>
SCENA IX.
</h3>

<p class="pers">
<i><span class="upright">PIERINA</span>, un <span class="upright">COMMISSARIO</span> di polizia seguito da due
<span class="upright">AGENTI</span> che rimangono in fondo. <span class="smcap">Detti.</span></i>
</p>

<p>
<span class="smcap">Pier.</span> — Signor avvocato, un commissario di polizia.
</p>

<p>
<span class="smcap">Ant.</span> — Lasciate parlare da me.
</p>

<p>
<span class="pagenum" id="Page_244">[244]</span>
<span class="smcap">Commiss.</span> <i>(intima a Pierina di uscire dal fondo, quindi
bruscamente)</i>. — Qu'est il ce tapage, ces applaudissements?
</p>

<p>
<span class="smcap">Ant.</span> — Citoyen commissaire, nous fêtons entre amis l'anniversaire
des noces de mon oncle l'avocat Goldoni, que voilà.
</p>

<p>
<span class="smcap">Commiss.</span> <i>(ad Ant.)</i>. — Et dans quelle manière fêtez-vous
ce bel anniversaire?
</p>

<p>
<span class="smcap">Ant.</span> — Avec des scènes improvisées, des impromptus...
</p>

<p>
<span class="smcap">Commiss.</span> — Dites des chansons grivoises, des propos gaillards,
je m'y connais; mais, allons donc! n'improvise pas qui
veut des scènes!
</p>

<p>
<span class="smcap">Ball.</span> — Monsieur, il n'y a que l'argent que nous autres
Italiens ne savons pas improviser!
</p>

<p>
<span class="smcap">Commiss.</span> — Des Italiens? Qu'est qu'il radote ce vieux
magot, mille million de tonnerres?!
</p>

<p>
<span class="smcap">Ant.</span> — Rien, excusez... Il a trop bu! <i>(a Ball.)</i> Zitto!
</p>

<p>
<span class="smcap">Ball.</span> — (Trop bu? Se ho una sete che la vedo!)
</p>

<p>
<span class="smcap">Ant.</span> — Pardon, citoyen Commissaire; j'ai oublié de vous
dire que tous ces messieurs et ces dames sont des artistes de
théâtre.
</p>

<p>
<span class="smcap">Commiss.</span> — Ah! Des baladins, des farceurs pour égayer
les aristos?
</p>

<p>
<span class="smcap">Gold.</span> — Non, citoyen, pour égayer tout le monde.
</p>

<p>
<span class="smcap">Commiss.</span> — Et vous aussi, l'avocat, vous êtes de la
bande?
</p>

<p>
<span class="smcap">Gold.</span> — Oui, de la troupe.
</p>

<p>
<span class="smcap">Commiss.</span> — Danseur?
</p>

<p>
<span class="smcap">Gold.</span> — Je le voudrais bien; mais j'en suis simplement
le poëte comique.
</p>

<p>
<span class="smcap">Commiss.</span> — C'est une profession ça?
</p>

<p>
<span class="smcap">Gold.</span> — Oui, en France.
</p>

<p>
<span class="smcap">Commiss.</span> — Et cette mascarade?
</p>

<p>
<span class="smcap">Ant.</span> — Des pensionnaires de la troupe italienne au service
du Roi de France.
</p>

<p>
<span class="smcap">Commiss.</span> — Du Roi de France?! En voilà une bonne de
farce! Mais c'est à se tordre de rire!! Dites moi, s'il vous
plaît, qui est-ce maintenant ce fameux Roi de France qui vous
paye la pension?
</p>

<p>
<span class="smcap">Ant.</span> — Mais... Louis Seize de Bourbon.
</p>

<p>
<span class="pagenum" id="Page_245">[245]</span>
</p>

<h3>
SCENA X.
</h3>

<p class="pers">
<i><span class="upright">CHÉNIER</span> dal fondo, seguito da <span class="upright">PIERINA</span>. <span class="smcap">Detti.</span></i>
</p>

<p>
<span class="smcap">Commiss.</span> — Ah! Ah! quels farceurs! Et c'est de Louis
Seize que vous attendez tous vôtre pension?
</p>

<p>
<span class="smcap">Chén.</span> — Citoyen Commissaire, je réponds d'eux tous; laissez
nous.
</p>

<p>
<span class="smcap">Commiss.</span> — Très-bien, citoyen député, c'est dit!... Mais,
si vous avez envie de rire, demandez à ces gens qui fêtent,
aujourd'hui! l'anniversaire de leur mariage, qui est-ce le Roi
de France!
</p>

<p>
<span class="smcap">Chén.</span> — Suffit, Commissaire.
</p>

<p>
<span class="smcap">Commiss.</span> — Suffit..... Ah! s'ils connaissent leur métier
comme le temps où ils vivent, fichtre! c'était bien servi monsieur
Capet... le Roi de France!
</p>

<p class="stagedir">
(Esce ridendo dopo i suoi agenti e seguito da Pierina, che
ritorna poi subito in scena).
</p>

<p>
<span class="smcap">Gli altri</span> <i>(meno Chénier, con un respiro)</i>. — Ah! <i>(uscito
il Commissario, s'affollano attorno a Chénier)</i> Che cosa ha
voluto dire?
</p>

<p>
<span class="smcap">Gold.</span> — Che forse il Re ha abdicato?
</p>

<p>
<span class="smcap">Chén.</span> — Il Re non ha abdicato: l'Assemblea costituitasi
in Convenzione nazionale ha abolito la monarchia.
</p>

<p>
<span class="smcap">Gli altri.</span> — Dio!
</p>

<p>
<span class="smcap">Gold.</span> — Oh il mio povero Luigi, così buono e generoso!
</p>

<p>
<span class="smcap">Chén.</span> — Il tuo primo grido di dolore non è per te, è per
lui, generoso amico!... Ma bada e badate tutti che coll'abolizione
della monarchia, la Convenzione ha oggi decretato la
pena di morte per chiunque possa esser sospetto — soltanto
sospetto — di far voti per la liberazione di Luigi ed il suo
ritorno sul trono!
</p>

<p>
<span class="smcap">Gold.</span> — La sua liberazione! Ma dunque egli...?
</p>

<p>
<span class="smcap">Chén.</span> — Egli è prigioniero colla famiglia nella torre del
Tempio.
</p>

<p>
<span class="smcap">Gold.</span> — Come un malfattore, lui! E anche la Regina?
La Principessa Adelaide? Il delfino?
</p>

<p>
<span class="smcap">Nicol.</span> — Coraggio, Carlo!
</p>

<p>
<span class="pagenum" id="Page_246">[246]</span>
<span class="smcap">Gold.</span> — No... non posso reggere!..... Voglio fuggire da
questo paese dove non si conosce moderazione in nulla; dove
si è sempre agli estremi nella servilità e nella ribellione!
L'ambasciatore di Venezia mi ha promesso di farmi ritornare
a Venezia; ebbene, andiamo da lui subito, pur che si
parta in qualunque modo, pur che si vada via!
</p>

<p>
<span class="smcap">Chén.</span> — Ohimè, che ti debbo dare anche questo dolore!
L'ambasciatore Almorò Pisani è partito per Londra!
</p>

<p>
<span class="smcap">Gold.</span> <i>(smarrito)</i>. — Partito... senza una parola... un soccorso!...
partito... dopo d'avermi inchiodato qui a morire di
terrore e di miseria!
</p>

<p class="stagedir">
(Si abbandona sopra una seggiola assistito da Nicoletta e
Battistino)
</p>

<p>
<span class="smcap">Ant.</span> — Fuggito dalla paura, lasciando qui abbandonata
la sua vecchiaia veneranda! Ah! io non sono che un povero
disgraziato, oscuro e miserabile; ma mi vergognerei di avere
il cuore così basso come sua Eccellenza, ben degna di rappresentare,
non il popolo veneziano, vivaddio! ma il Governo che
non ha mai saputo riconoscere il tuo valore, che ti ha ricusato
il misero impiego che gli domandavi per non essere costretto
a venire in terra straniera a cercarvi il pane e la gloria!
</p>

<p>
<span class="smcap">Tutti</span> <i>(meno Goldoni)</i>. — Sì, sì, ha ragione!
</p>

<p>
<span class="smcap">Gold.</span> — Ma no che non ha ragione! Mi vuole troppo bene
e l'amore lo fa ingiusto! Zitto là!... L'Ambasciatore è partito...
buon viaggio! Ma ci resta l'amico che non abbandona,
ci resta Chénier, il mio valoroso compagno d'arte, che ci
farà dare gli arretrati della nostra pensione e ci porrà così
in grado di ripararci tutti in Italia.
</p>

<p>
<span class="smcap">Gli altri</span> <i>(meno Chénier)</i>. — Sì! Sì!
</p>

<p>
<span class="smcap">Ball.</span> — Daremo rappresentazioni...
</p>

<p>
<span class="smcap">Gand.</span> — Tutti vorranno vedere gli ultimi comici italiani
del Re di Francia...
</p>

<p>
<span class="smcap">Batt.</span> — Tutti vorranno vedere Carlo Goldoni!
</p>

<p>
<span class="smcap">Gli altri</span> <i>(supplichevoli)</i>. — Sì, Chénier! Se non per noi,
per lui solo!
</p>

<p>
<span class="smcap">Chén.</span> — L'amicizia di Carlo Goldoni è l'orgoglio della
mia gioventù; ma, appunto per questo, se io vi lusingassi,
vi tradirei!
</p>

<p>
<span class="smcap">Gli altri</span> <i>(costernati)</i>. — Come?
</p>

<p>
<span class="pagenum" id="Page_247">[247]</span>
<span class="smcap">Chén.</span> — Ma, col Re in prigione, la monarchia abolita e
l'assegno alla corona soppresso, io non posso per ora parlare
di voi alla Convenzione senza compromettervi tutti!
</p>

<p>
<span class="smcap">Nicol.</span> — E intanto, per il mio buon Carlo..... la miseria!
</p>

<p>
<span class="smcap">Ricc.</span> — Per me la morte!
</p>

<p>
<span class="smcap">Ball.</span> — Ora sì che mi sento vecchio!
</p>

<p>
<span class="smcap">Ant.</span> <i>(angosciato, a Goldoni)</i>. — E tu dici che io sono
ingiusto verso il Governo di Venezia!
</p>

<p>
<span class="smcap">Gold.</span> — Antonio..... Guarda quanti hanno perduto tutto
come noi e non maledicono che la sorte! E tu, per troppo
amore, invece di pensare a consolarci, mi tocchi la mia Venezia!
<i>(un moto di Antonio)</i> Ma anche chi ve comanda xè
vinizian... e co se dise Venezia, mi no fasso distinzion... per
mi Venezia la xè la mare cara e benedeta... di cui no se recorda
che l'amor, la gloria, i benefizi... E bel e abandonà...
bel e ridoto a non aver più speranza de poderla riveder <i>(con
uno schianto)</i> mai più!...
</p>

<div class="poem">
<p>da Venezia lontan do mila mia,</p>
<p>no passa di che no me vegna in mente...</p>
<p>el linguagio... e i costumi de la gente...</p>
<p>el dolse nome de la patria mia!</p>
</div>

<p class="stagedir">
(Soffocato dalla emozione, si butta al collo di Antonio,
mentre tutti gli altri gli si accostano commossi, e cala il
sipario)
</p>

<p class="pad2 center large">
<span class="smcap">Fine dell'intermezzo.</span>
</p>
</div>

<div class="chapter">
<p>
<span class="pagenum" id="Page_248">[248]</span>
</p>

<h2><a id="secondo"></a>
ATTO SECONDO
</h2>

<div class="blockquote">
<p>
Una stamberga nel poverissimo quartierino sotto tetto in via
Mauconseil. Tre porte, due laterali ed una in fondo verso la
destra. Delle laterali quella a destra scorge alla stanza di Antonio
e Battistino; quella a sinistra alla camera da letto di
Carlo e Nicoletta. Nel mezzo della scena in fondo un ampio
abbaino colla sua vetrata che guarda sull'infinita distesa dei
tetti di Parigi coperti di neve. Sotto all'abbaino un mobiletto,
come un piccolo canterano, sul quale sta il busto di Molière in
mezzo al alcune boccette di medicinali. Sulla scena, a destra,
un seggiolone a braccioli coperto di stoffa svanita, accosto ad
un braciere colla sua palettina; a sinistra un tavolino fra due
seggiole impagliate: sul tavolino un tappeto logoro, un candeliere
di ottone colla sua candela spenta, l'occorrente per iscrivere,
alcuni fogli di carta bollata bianca ed uno scartafaccio
di carte legate con un nastro. D'inverno, il 6 di febbraio del
1793. È giorno.
</p>
</div>

<h3>
SCENA I.
</h3>

<p class="pers">
<i><span class="upright">ANTONIO</span> al tavolino che copia scritture su carta bollata, soffiandosi
di quando in quando sulle dita, e poi subito dal fondo
<span class="upright">BATTISTINO</span> con cappello e mazza.</i>
</p>

<p>
<span class="smcap">Ant.</span> <i>(scrivendo)</i>. — «Fait passé et signé en la demeure
du soussigné, à la présence des dits témoins, à Paris, ce
six février, mil sept cent quatre vingt treize.» <i>(stirandosi)</i>
Oh finalmente! non ne posso più! <i>(Battistino)</i> Ebbene?
<i>(si alza e s'accosta al braciere per riscaldarsi mani e piedi)</i>
</p>

<p>
<span class="smcap">Batt.</span> — Pieno di freddo e colle mani vuote secondo il
solito... sebbene non abbia perduto affatto il tempo. E tu hai
finito?
</p>

<p>
<span class="smcap">Ant.</span> — In questo momento... Mi scaldo un pochino e poi
corro a portare quello che ho fatto. Potevo terminare tutto
la notte scorsa, ma cascavo dal sonno...
</p>

<p>
<span class="pagenum" id="Page_249">[249]</span>
<span class="smcap">Batt.</span> — Già! A non mangiare ci s'arriva; ma non a
non dormire. Meno male che a levarsi il bisogno di dormire
non costa nulla, mentre quell'altro... E oggi! — No, Tonino,
se il mondo lo facevo io, questa brutta necessità di mangiare
non ce la mettevo davvero! — Anzi l'uomo l'avrei fatto che
si trovasse naturalmente nelle disposizioni di chi si alza da
una buona tavola... <i>(ha levato una crosta di pane dal cassetto
del tavolino e la rosicchia)</i> Capisci che bella cosa? Tutti
di buon umore, tutti a scherzare, o parlar d'arte, a fare all'amore:
la vera età dell'oro!... mentre questa la vedi che
età: l'età delle croste! <i>(per buttarla via)</i> Oh vilissima crosta...
se avessi di meglio! <i>(seguita a rosicchiare)</i>
</p>

<p>
<span class="smcap">Ant.</span> — Beato te che sai pigliare in burletta anche l'appetito!
</p>

<p>
<span class="smcap">Batt.</span> — Sono fiorentino! Ma chi non ha fatto la burletta
è stato il padron di casa di via Richelieu. Altro che darmi
quattrini per la mobilia che c'ha sequestrato per la pigione!
Mi rispose che non tornava neanche il conto! Che si fosse
già contenti d'aver potuto portar via questa bella roba... tre
seggiole con tre gambe... e il busto di Molière per giunta!...
Se gli era una pentola se la teneva: ma un poeta! Allora
dissi fra me: andiamo a frecciare Préville a Beauvais, o
Favart a Belleville.
</p>

<p>
<span class="smcap">Ant.</span> — Avresti fatto malissimo. La povertà deve avere
il suo pudore.
</p>

<p>
<span class="smcap">Batt.</span> — Già. Ma Préville s'è nascosto e Favart, per non
lasciarsi trovare, è addirittura morto. E per questo sono andato
dritto dritto dal deputato Chénier.
</p>

<p>
<span class="smcap">Ant.</span> — Spero che non gli avrai detto che siamo quassù
e nella più dolorosa povertà.
</p>

<p>
<span class="smcap">Batt.</span> — Ah! povertà non l'ho detto...
</p>

<p>
<span class="smcap">Ant.</span> — Meno male.
</p>

<p>
<span class="smcap">Batt.</span> — Ho detto estrema miseria.
</p>

<p>
<span class="smcap">Ant.</span> — Battistino!
</p>

<p>
<span class="smcap">Batt.</span> — Tonino, fammi il piacere, che quando il bastimento
cola a fondo, non si deve pensare che a salvare la pelle!
</p>

<p>
<span class="smcap">Ant.</span> — E così il poeta italiano dovrà arrossire della sua
miseria dinnanzi al poeta francese? Ma non senti che è meglio
morire di fame mille volte?
</p>

<p>
<span class="pagenum" id="Page_250">[250]</span>
<span class="smcap">Batt.</span> — Neanche una, poichè con tante belle libertà e
sopra tutte quella di morir di fame, la tua morte non darebbe
al povero avvocato che uno schianto di più al cuore!
Oh se i sentimenti generosi potessero tener luogo di bistecche
e di legna da riscaldare, allora nessuno starebbe meglio di
noi. Ma par fatto apposta: più hai idee alte e meno puoi soddisfare
i bisogni bassi! Quanto poi alla miseria del poeta
italiano, capisco, rincresce, dinnanzi agli stranieri; ma dacchè
mondo è mondo, poeta italiano e uomo squattrinato son sempre
tornati la stessa cosa... Perchè dunque si dovrebbe fare
un'eccezione per lui? Sarebbe un'ingiustizia anche per quelli
di là da venire!
</p>

<p>
<span class="smcap">Ant.</span> — Meno male se non fosse che la miseria! Ma lo
zio declina ogni giorno di più, e per quanto si cerchi di nascondergli
le nostre strettezze, come si è fatto delle stragi
del settembre e poi del supplizio del Re, io temo che l'abbandono
di ogni antico amico gli debba essere fatale. <i>(si asciuga
gli occhi)</i>
</p>

<p>
<span class="smcap">Batt.</span> — Coraggio, via! Chénier verrà quest'oggi istesso,
e quando avrà visto... quello che non c'è, qualche cosa farà
perchè il suo vecchio e glorioso amico possa almeno morire
tranquillo. Tu va a portare le tue scritture: alla casa ci
penso io.
</p>

<p>
<span class="smcap">Ant.</span> — Se viene intanto Chénier, digli quanto ti pare...
</p>

<p>
<span class="smcap">Batt.</span> — È presto detto: zero via zero, zero.
</p>

<p>
<span class="smcap">Ant.</span> — Ti dò carta bianca... Io non ho più la testa a
segno, e l'avrei anche meno senza della zia così coraggiosa,
senza di te che dopo la partenza di Pierina ti adatti ad ogni
servizio più basso!...
</p>

<p>
<span class="smcap">Batt.</span> — Protesto: a questo piano non c'è più nulla di
basso!
</p>

<p>
<span class="smcap">Ant.</span> — E io per tanta abnegazione <i>(lo piglia fra le sue
braccia)</i> non avrò da darti nessuna ricompensa! Nessuna!
</p>

<p>
<span class="smcap">Batt.</span> — Tonino, lo fai apposta ad intenerirmi, con quella
crosta che ho sullo stomaco?
</p>

<p>
<span class="smcap">Ant.</span> — Hai ragione... Vado... E ricordati, se viene Chénier,
carta bianca. <i>(piglia lo scartafaccio, cappello e mazza
ed esce dal fondo)</i>
</p>

<p>
<span class="smcap">Batt.</span> — Carta bianca per dare ad un povero vecchio mezzo
<span class="pagenum" id="Page_251">[251]</span>
cieco un'ultima illusione di agiatezza, quando un assegnato
di cento lire non serve che per quindici, quando tutta Parigi
agonizza fra le strette delle armate straniere e del Comitato
di salute pubblica? Salute per modo di dire! Sicuro che col suo
metodo non si patisce più il mal di capo! Carta bianca e a
chi? Ad un comico a spasso. — Che sa fare lei? — Ridere. — Far
ridere quando una risata può dare a sospettare che abbiamo
un'idea diversa dalla loro, quando per cambiarci le idee
ci cambiano addirittura la testa — senza darcene neanche
un'altra?! — Perdoni, mi pareva che giusto in questi momentacci
il fare una bella risata facesse un po' di bene. — No, no,
caro, il ridere per ridere è giù di moda. L'uomo dopo che s'è
dato alla politica è più che mai la gran bestia malinconica.
E poi noi i nostri comici li abbiamo senza andare in teatro:
abbiamo quelli che fanno le cose ridicole coll'aria seria... questi
sono adesso i grandi artisti! Lei è un avvocato vuoto d'idee
e pieno di rettorica tal quale <i>el sour autor</i>? Bravo: lo manderemo
all'Assemblea. Lei non ha mai saputo amministrare
il fatto suo come <i>Pantalon</i>? Benone: le faremo amministrare
il paese. Lei invece è di tutte le opinioni come <i>Arlechino</i> di
tutti i colori? A meraviglia! Avanti con <i>Brighella</i>, <i>Truffaldino</i>
e <i>Scaramuccia</i>: a voi il nostro voto e il nostro destino!
A voi i migliori posti, belle maschere della nuova Commedia! — E
tu, Battistino, non capisci perchè ora i comici vadano
a terra? Ma se fanno ridere di più quegli altri!
</p>

<h3>
SCENA II.
</h3>

<p class="pers">
<i><span class="upright">PIERINA</span>, con una panierina, dal fondo. <span class="smcap">Detti.</span></i>
</p>

<p>
<span class="smcap">Pier.</span> — Titino, sono venuta a darvi una buona notizia.
Ma lasciate la chiave nell'uscio?
</p>

<p>
<span class="smcap">Batt.</span> — Non c'è nessun pericolo; ma ditemi subito... Oh
che delizioso profumo da questa panierina!
</p>

<p>
<span class="smcap">Pier.</span> — Lo credo io: pasticcetti ripieni di selvaggina belli
e caldi!
</p>

<p>
<span class="smcap">Batt.</span> — A questi lumi di luna selvaggina?
</p>

<p>
<span class="smcap">Pier.</span> — Nella casa dove mi sono allogata nessuna privazione!
</p>

<p>
<span class="pagenum" id="Page_252">[252]</span>
<span class="smcap">Batt.</span> — (Tal quale in questa). Dunque sentiamo la buona
notizia... ma è un gran buon odore!
</p>

<p>
<span class="smcap">Pier.</span> — L'odore non è nulla in confronto del sapore...
</p>

<p>
<span class="smcap">Batt.</span> — No... non ne voglio assaggiare... (Chissà che cosa
direbbe quella crosta!)
</p>

<p>
<span class="smcap">Pier.</span> — Oh uno! Uno più uno meno! <i>(ha preso un pasticcetto
nella paniera)</i>
</p>

<p>
<span class="smcap">Batt.</span> — Allora piglio un piatto... <i>(va al canterano a pigliarlo)</i>
</p>

<p>
<span class="smcap">Pier.</span> — Un piatto per metterci un pasticcetto!
</p>

<p>
<span class="smcap">Batt.</span> — Per mangiarmelo con tutto il comodo e la riflessione
che merita.
</p>

<p>
<span class="smcap">Pier.</span> — Che stamberga! E a che piano siete venuti!
</p>

<p>
<span class="smcap">Batt.</span> — Oh! al sesto... (perchè non c'era il settimo...)
per l'aria, la luce... <i>(guardando il pasticcetto nel piatto)</i> Deve
essere squisito... ma ora che ci penso... sarà meglio che lo
dia all'avvocato.
</p>

<p>
<span class="smcap">Pier.</span> — E allora quest'altro a sua moglie. Due più, due
meno!
</p>

<p>
<span class="smcap">Batt.</span> — Sicuro... E al nipote, quel bravo Tonino, nulla?
</p>

<p>
<span class="smcap">Pier.</span> — Ma allora sono tre... Via diamogliene uno anche
a Tonino... Ma siete proprio ridotti agli sgoccioli?...
</p>

<p>
<span class="smcap">Batt.</span> <i>(sottovoce)</i>. — Non rimangono neanche più le sgocciolature!
</p>

<p>
<span class="smcap">Pier.</span> — E il vostro credito?
</p>

<p>
<span class="smcap">Batt.</span> — Credito?! Lo vedete, Pierina, questo foglio di
carta bollata da una lira? Ebbene basta che io ci metta il
mio nome sopra perchè non valga subito più nulla!
</p>

<p>
<span class="smcap">Pier.</span> — Ma io non voglio che il mio fidanzato si riduca
così al lumicino.
</p>

<p>
<span class="smcap">Batt.</span> — Che lumicino d'Egitto? Se non sono più in carne
è perchè sono degli Stuck che possono essere unti, ma grassi
mai! E sto benone! Ho sempre un appetito... Ma che buon
odore mandano questi pasticcetti! <i>(mette il piatto sul canterano)</i>
</p>

<p>
<span class="smcap">Pier.</span> — Ve ne ho già dati tre... <i>(un gesto di Battistino)</i>
ma voi non ne avete avuto nessuno... <i>(gliene porge un altro)</i>
</p>

<p>
<span class="smcap">Batt.</span> <i>(stendendo la mano)</i>. — Non vorrei essere indiscreto...
</p>

<p>
<span class="smcap">Pier.</span> — Ma tiriamo via e lasciatemi parlare. Il mio nuovo
<span class="pagenum" id="Page_253">[253]</span>
padrone, ve l'ho già detto, è un fornitore d'armata. Ora siccome
andiamo a Nizza ad aspettare che l'esercito francese
abbia preso Torino...
</p>

<p>
<span class="smcap">Batt.</span> — Aspetterete un pezzo.
</p>

<p>
<span class="smcap">Pier.</span> <i>(seguitando)</i> — ... il padrone cerca un giovane segretario
che sappia l'italiano per portarselo con sè, bene stipendiato,
alloggiato, nutrito e con un tanto per cento sulle forniture,
quattro cose.
</p>

<p>
<span class="smcap">Batt.</span> — E stare accanto a Pierina che ne vale dieci.
</p>

<p>
<span class="smcap">Pier.</span> — Stare accanto? Ma il padrone a cui ho raccontato
tutto, è contento che ci sposiamo subito!
</p>

<p>
<span class="smcap">Batt.</span> — Troppa felicità in una volta!
</p>

<p>
<span class="smcap">Pier.</span> — Ma bisogna partire domani!
</p>

<p>
<span class="smcap">Batt.</span> — Domani... <i>(guarda a sinistra)</i>
</p>

<p>
<span class="smcap">Pier.</span> — È la nostra fortuna, Titino! Pensate che potremo
risparmiare la paga, le mancie e ancora fare dei guadagni
sulla spesa di casa... È proprio vero quello che dice l'avvocato,
che il tempo è galantuomo!
</p>

<p>
<span class="smcap">Batt.</span> — Il tempo sì, ma non le serve che sgraffignano
sulla spesa!
</p>

<p>
<span class="smcap">Pier.</span> — Oh il padrone è uno straniero per noi.
</p>

<p>
<span class="smcap">Batt.</span> — E non fa peccato anche il rubare agli stranieri?
</p>

<p>
<span class="smcap">Pier.</span> <i>(alzando le spalle)</i>. — Oh! quando si ama il suo
paese!
</p>

<p>
<span class="smcap">Batt.</span> — Ho capito, si ruberebbe per amor di patria! Ma
anche senza rubar nulla, come faremo, io sarò contentissimo
di dovere tutto alla più bella delle Pierine! <i>(l'abbraccia)</i>
</p>

<h3>
SCENA III.
</h3>

<p class="pers">
<i><span class="upright">GOLDONI</span> in veste da camera al braccio di <span class="upright">NICOLETTA</span>,
dalla sinistra. <span class="smcap">Detti.</span></i>
</p>

<p>
<span class="smcap">Nicol.</span> — Tortoreggiano, bravi! <i>(a Goldoni)</i> C'è la nostra
brava Pierina che s'è ricordata di noi.
</p>

<p>
<span class="smcap">Gold.</span> — Brava davvero!
</p>

<p>
<span class="smcap">Pier.</span> — (Povero avvocato, non è più che un'ombra!) Sono
proprio io, venuta apposta... per...
</p>

<p>
<span class="pagenum" id="Page_254">[254]</span>
<span class="smcap">Batt.</span> <i>(pigliando il cartoccio dei pasticcetti dalla paniera)</i>. — Farvi
assaggiare due pasticci fatti da lei... <i>(sottovoce a
Pierina)</i> Per questa volta al fornitore resteranno quelli che
fa lui... <i>(a Goldoni)</i> Senta che profumo!
</p>

<p>
<span class="smcap">Gold.</span> — Squisito... ma non mi sento... Da qualche giorno
non ho più voglia di nulla...
</p>

<p>
<span class="smcap">Nicol.</span> — Ma un po' di brodo, ora che hai riposato, lo
devi prendere per farmi piacere.
</p>

<p>
<span class="smcap">Gold.</span> — Per farti piacere, sia... Pierina, vieni qui vicino...
Ti fai più bella tu.
</p>

<p>
<span class="smcap">Pier.</span> — Che dice, avvocato? Si vede proprio che non ci
vede bene!
</p>

<p>
<span class="smcap">Nicol.</span> <i>(andata al canterano in fondo per pigliarvi un
bricco)</i>. — Oh! le belle ragazze le vede ancora!
</p>

<p>
<span class="smcap">Gold.</span> — Vedi, Pierina? Per causa tua mia moglie diventa
gelosa! Troppo tardi, Nicoletta; ma ad ogni modo sta sicura
che delle infedeltà non te ne faccio più!
</p>

<p>
<span class="smcap">Nicol.</span> <i>(mette il bricco a scaldare sul braciere)</i>. — Ci
conto, badiamo!
</p>

<p>
<span class="smcap">Pier.</span> — Se me lo permettono, ritornerò più tardi... sono
vicina...
</p>

<p>
<span class="smcap">Gold.</span> — Mi fai un piacere a me — e due a Battistino.
</p>

<p>
<span class="smcap">Pier.</span> — Signora Nicoletta, serva sua... <i>(a Battistino sottovoce)</i>
A questa sera...
</p>

<p>
<span class="smcap">Nicol.</span> — Addio, Pierina, a rivederci. <i>(Pierina esce dal
fondo con Battistino)</i>
</p>

<p>
<span class="smcap">Gold.</span> — Bella gioventù, tesoro della vita! Avessi almeno
il mio eccellente stomaco d'una volta, non sentirei tanto il
freddo!
</p>

<p>
<span class="smcap">Nicol.</span> — Carlo, siamo oramai a mezzo febbraio... Ma chi
è che parla così forte sulla scala?
</p>

<p>
<span class="smcap">Gold.</span> — Se fosse qualche amico che si ricordasse di noi?
Dove sono andati tutti quelli che c'hanno fatto tante feste in
fine del settembre? Voi mi nascondete delle brutte cose, lo
sento!
</p>

<p>
<span class="smcap">Nicol.</span> — Zitto... C'è Balletti... la Bertinazzi... sia lodato
Iddio!
</p>

<p>
<span class="smcap">Gold.</span> — Venite! Venite, amici, e siate benedetti!
</p>

<p>
<span class="pagenum" id="Page_255">[255]</span>
</p>

<h3>
SCENA IV.
</h3>

<p class="pers">
<i><span class="upright">BATTISTINO, SUSANNA, BALLETTI, GANDINI</span> e <span class="upright">MATTIUZZI</span>
dal fondo, tutti, meno Battistino, ansanti e pallidi.
<span class="smcap">Detti.</span></i>
</p>

<p>
<span class="smcap">Batt.</span> <i>(con stizza a Balletti)</i>. — Pochi discorsi, o si parla
sottovoce, o si ripiglia la scala!
</p>

<p>
<span class="smcap">Gold.</span> — Che cos'è stato?
</p>

<p>
<span class="smcap">Ball.</span> <i>(in fondo a Battistino)</i>. — E perchè non potrò gridare
se ci sono tutte le libertà?
</p>

<p>
<span class="smcap">Batt.</span> — Anche quella di dar noia ad un ammalato?
</p>

<p>
<span class="smcap">Matt.</span> — Ci vuoi dunque far mettere in prigione, imbecille!
</p>

<p>
<span class="smcap">Gand.</span> — Non capisce più nulla, l'idiota!
</p>

<p>
<span class="smcap">Ball.</span> — Meno male imbecille, ma idiota...
</p>

<p>
<span class="smcap">Batt.</span> — Alle corte, silenzio!
</p>

<p>
<span class="smcap">Gold.</span> — Ma Battistino, perchè strapazzi così il povero
Balletti?
</p>

<p>
<span class="smcap">Sus.</span> — Ah! Goldoni, se siamo vivi è un vero miracolo!
<i>(scendono tutti)</i>
</p>

<p>
<span class="smcap">Nicol.</span> — Ma non ci spaventate, per carità.
</p>

<p>
<span class="smcap">Gold.</span> — Lasciali parlare. Sono amici che si ricordano di
noi, poveretti, e Susanna poi è anche la vedova del mio gran
Carlino, quello che m'inspirò il <i>Burbero</i>... Titino, falli sedere...
Parla, Susanna, parla.
</p>

<p>
<span class="smcap">Sus.</span> — Oh è presto detto: Balletti è senza domicilio.
</p>

<p>
<span class="smcap">Ball.</span> — Senza domicilio e imbecille.
</p>

<p>
<span class="smcap">Sus.</span> — Il suo locandiere, visto che non ha più quattrini,
lo ha messo fuori di casa. Piglio con me Mattiuzzi e Gandini
e vado a scongiurarlo di pazientare per qualche giorno, di
non mettere in istrada nel fitto dell'inverno un vecchio di
quell'età...
</p>

<p>
<span class="smcap">Ball.</span> — Che vecchio? Ho un anno meno di Goldoni io!
</p>

<p>
<span class="smcap">Gand.</span> — Lo sentite? Ma il locandiere non vuole per nessun
conto tenerlo dell'altro perchè Balletti compromette coi suoi
discorsi la locanda.
</p>

<p>
<span class="smcap">Ball.</span> — Ho detto soltanto che un governo che odia la
gente allegra è un governo detestabile!
</p>

<p>
<span class="pagenum" id="Page_256">[256]</span>
<span class="smcap">Batt.</span> — Ho capito: sarà meglio andare a far la guardia.
<i>(via dal fondo)</i>
</p>

<p>
<span class="smcap">Sus.</span> — A farla corta il locandiere finisce per metterci tutti
e quattro fuori. Balletti, appena è in istrada si mette a gridare,
a dirne di cotte e di crude, e così la gente corre, si
affolla, ci attornia minacciosa e comincia ad urlare: <i>morte
agli italiani!</i>
</p>

<p>
<span class="smcap">Gold.</span> — Dio! E voi altri allora?
</p>

<p>
<span class="smcap">Matt.</span> — In mezzo a quella baraonda, come quattro pulcini
senza sangue e senza fiato... No, del fiato ne restava e
molto a Susanna, che bisogna dirlo è la sola che non si perda
d'animo, la sola che osa gridare: <i>Parigini, minacciare una
donna e tre vecchi è cosa indegna della Repubblica!</i> e con
queste parole si fa largo, ci spinge avanti, ci salva la vita!
</p>

<p>
<span class="smcap">Gold.</span> — Brava!
</p>

<p>
<span class="smcap">Sus.</span> — Per fortuna Balletti aveva cessato di ripetere le
sue sciocchezze!
</p>

<p>
<span class="smcap">Ball.</span> — Io era troppo contento che tu avessi dato del
vecchio anche a loro due.
</p>

<p>
<span class="smcap">Sus.</span> — Ma si può essere più sciocco?
</p>

<p>
<span class="smcap">Ball.</span> — Oh basta! Ve lo farò vedere se sono sciocco!
Goldoni, io ho ideato una gran commedia contro la convenzione;
sissignori, l'ho tutta qui... <i>(a Goldoni)</i> Non mi manca
che il titolo.
</p>

<p>
<span class="smcap">Gold.</span> — Te lo do io: tempo perso! <i>(risata di approvazione
degli altri)</i> Via, per questa sera ti adatti a dormire
sul canapè?
</p>

<p>
<span class="smcap">Nicol.</span> — C'è un guaio: il canapè non è in casa... l'abbiamo
mandato a rassettare.
</p>

<h3>
SCENA V.
</h3>

<p class="pers">
<i><span class="upright">ANTONIO</span> dal fondo con mazza e cappello. <span class="smcap">Detti.</span></i>
</p>

<p>
<span class="smcap">Gold.</span> — E allora, caro Balletti, bisogna che ti contenti
di un lettuccio fatto sulle seggiole.
</p>

<p>
<span class="smcap">Ant.</span> — Caro zio, è impossibile: non c'è altre materassa
che quelle necessarie ai nostri letti. Buon giorno a tutti.
</p>

<p>
<span class="pagenum" id="Page_257">[257]</span>
<span class="smcap">Gold.</span> — Senti, caro Tonino, per pochi giorni...
</p>

<p>
<span class="smcap">Ant.</span> — Anche Paolo Bernardi l'avevi ospitato per un
giorno e poi è rimasto a tuo carico per mesi e mesi!
</p>

<p>
<span class="smcap">Gold.</span> — Spero non mi vorrai rimproverare una buona
azione!
</p>

<p>
<span class="smcap">Ant.</span> — Voglio risparmiarti il dolore di doverlo licenziare
domattina.
</p>

<p>
<span class="smcap">Gold.</span> — Domattina? Non potrei invitarlo a desinare con
me?
</p>

<p>
<span class="smcap">Ant.</span> — La vita è troppo cara!
</p>

<p>
<span class="smcap">Gold.</span> — Ed è quando la vita è troppo cara che io devo
respingere un infelice?
</p>

<p>
<span class="smcap">Ant.</span> — Quando non se n'ha più per sè!
</p>

<p>
<span class="smcap">Gold.</span> — Ah!
</p>

<p>
<span class="smcap">Ant.</span> — Perdonami se ti do questo dolore... ma per risparmiartelo
non sarebbe bastato che io mi fossi privato d'ogni
cosa per darla a lui, sull'onor mio! <i>(esce dalla destra)</i>
</p>

<p>
<span class="smcap">Nicol.</span> — Povero Antonio!
</p>

<p>
<span class="smcap">Gold.</span> — Povero Balletti! Povero Goldoni!
</p>

<p>
<span class="smcap">Ball.</span> <i>(commosso)</i>. — No, Carlo, non ti crucciare... Benchè
vecchio... e idiota... so come farla finita e subito! Sì, vado
al Palazzo Reale... al convegno di tutti i disordini, per gridarvi
con quanta voce ho in petto che sono stati sei Re di
Francia che hanno protetto i comici italiani...
</p>

<p>
<span class="smcap">Gli altri</span> <i>(con preghiera)</i>. — Balletti!
</p>

<p>
<span class="smcap">Ball.</span> <i>(seguitando)</i>. — È stato un Re di Francia che ha
protetto il primo poeta comico dell'Italia... Viva dunque il
Re di Francia!
</p>

<p>
<span class="smcap">Gli altri</span> <i>(affollandoglisi attorno)</i>. — Per carità!
</p>

<h3>
SCENA VI.
</h3>

<p class="pers">
<i><span class="upright">CHÉNIER</span> preceduto da <span class="upright">BATTISTINO</span>, dal fondo. <span class="smcap">Detti.</span></i>
</p>

<p>
<span class="smcap">Batt.</span> <i>(annunziando)</i>. — Un amico: Chénier!
</p>

<p>
<span class="smcap">Chén.</span> <i>(in fondo, a Battistino)</i>. — Addirittura la miseria?
</p>

<p>
<span class="smcap">Batt.</span> — Sì, e se non fate presto, lo libererà la morte!
</p>

<p>
<span class="smcap">Chén.</span> <i>(abbracciando Goldoni)</i>. — Mio povero amico!
</p>

<p>
<span class="smcap">Gold.</span> — È Dio che ti manda a levarmi una spina dal
<span class="pagenum" id="Page_258">[258]</span>
cuore. Questo mio antico compagno d'arte, senza pensione
come me, è senza tetto e senza mezzo di guadagnarsi un pane,
in mezzo alla strada!... e io..... tu ci vedi meglio di me e
basta, senza che ti dica altro!
</p>

<p>
<span class="smcap">Chén.</span> <i>(scrive due parole sopra una carta che ha tratto
dal suo taccuino e la porge con un assegnato a Susanna)</i>. — Questo
al Direttore dell'Ospizio di Bicêtre, e questo per
arrivarvi.
</p>

<p>
<span class="smcap">Sus.</span> — Voi fareste amare la rivoluzione; ma voi siete un
poeta!
</p>

<p>
<span class="smcap">Nicol.</span> — Un vero amico! — <i>(agli altri)</i> Non sarà detto
che partiate senza aver preso qualche ristoro. Favorite di
qua... <i>(verso la destra)</i>. Andiamo, Balletti?
</p>

<p>
<span class="smcap">Batt.</span> — Coraggio!
</p>

<p>
<span class="smcap">Ball.</span> — All'ospedale... un artista!
</p>

<p>
<span class="smcap">Batt.</span> — Son fatti apposta gli artisti per gli ospedali...
cioè gli ospedali per gli artisti; ma già torna il medesimo.
</p>

<p>
<span class="smcap">Ball.</span> — Ma se riaprono i teatri...
</p>

<p>
<span class="smcap">Batt.</span> — Tornerai a fare l'amoroso, è inteso.
</p>

<p>
<span class="smcap">Nicol.</span> <i>(a Battistino)</i>. — Se si desse loro i pasticci di Pierina?
</p>

<p>
<span class="smcap">Batt.</span> — Nulla di meglio: pasticci e comici, va da sè.
<i>(escono tutti dalla destra, mentre Chénier siede accanto a
Goldoni)</i>
</p>

<p>
<span class="smcap">Gold.</span> <i>(con una mano di Chénier fra le sue, affettuosamente)</i>. — Il
mio ultimo amico!
</p>

<p>
<span class="smcap">Chén.</span> — Se non ho più potuto vederti, non è stato senza
occuparmi di te, e ora sono lieto di dirti che all'ordine del
giorno d'oggi c'è la mia interpellanza che ti riguarda. Non
meravigliarti che io non abbia potuto in più di quattro mesi
mettere una parola di pace, d'arte e di giustizia in quel vortice
farragginoso: come se non bastasse la violenza delle passioni
e degli avvenimenti, noi dobbiamo anche subire gli stolti
capricci della tribuna pubblica, ogni dì più minacciosa e soverchiatrice!
</p>

<p>
<span class="smcap">Gold.</span> — Grazie, grazie con tutta l'anima... Ma non dirmi
altro di questi tempi...
</p>

<p>
<span class="smcap">Chén.</span> — Si può dimenticare molti eccessi e sperare nell'avvenire
quando si vede che in mezzo alla coalizione straniera
la Francia improvvisa un milione di soldati!
</p>

<p>
<span class="pagenum" id="Page_259">[259]</span>
<span class="smcap">Gold.</span> — E tu hai forse ragione; ma che vuoi, io sono
d'un'altra epoca, d'un'epoca spensierata ma disciplinata, allegra
ma rispettosa, e perciò guardo dalla riva su cui rimango
abbandonato da tutti i miei coetanei questa vostra gran corrente
torbida e rovinosa, senza avere il coraggio d'imbarcarmi,
quasi certo che dopo di avere ammazzato il buon umore finirete
per togliere all'uomo tutti i sostegni più sicuri della vita!
</p>

<p>
<span class="smcap">Chén.</span> — E io ti compatisco: alla tua età non si rifà tutta
un'abitudine di sentire e di pensare.
</p>

<p>
<span class="smcap">Gold.</span> — Ma se rimpiango la gioventù, abbi pazienza, non
è per fare della politica, no; ma per lavorare, per tratteggiare
nuovi tipi, nuove commedie, per usare tutta la libertà
di scegliere i miei argomenti dove mi pare, non come il Goldoni
d'una volta che non poteva mettere in scena nè governanti,
nè nobili, nè magistrati, nè preti e soldati. Ma poichè
io non posso comprendere, e quel ch'è peggio, non posso fuggire
la tua rivoluzione, lasciami morire in pace e fedele alle
mie convinzioni.
</p>

<p>
<span class="smcap">Chén.</span> — Eppure è indispensabile che tu mi autorizzi a
dichiarare oggi alla Convenzione che ti glorii di essere cittadino
francese...
</p>

<p>
<span class="smcap">Gold.</span> — Sempre!
</p>

<p>
<span class="smcap">Chén.</span> — ... e repubblicano.
</p>

<p>
<span class="smcap">Gold.</span> — A Venezia; ma qui, finchè vive il Re Luigi,
mai! <i>(si alza)</i>
</p>

<p>
<span class="smcap">Chén.</span> — Ma disgraziato amico, il Re Luigi è morto da
due settimane!
</p>

<p>
<span class="smcap">Gold.</span> — Morto! Morto d'angoscia e di patimenti, in prigione?
</p>

<p>
<span class="smcap">Chén.</span> — Peggio!
</p>

<p>
<span class="smcap">Gold.</span> <i>(colpito)</i>. — Peggio? Ci può essere di peggio?
</p>

<p>
<span class="smcap">Chén.</span> — In piazza della Rivoluzione.
</p>

<p>
<span class="smcap">Gold.</span> <i>(non comprendendo sulle prime)</i>. — In piazza?...
Ah! no, no, non è possibile, come un assassino, lui! <i>(un cenno
di Chénier)</i> È stato possibile? E la Regina? E la principessa
Adelaide, il Delfino?
</p>

<p>
<span class="smcap">Chén.</span> — Aspettano in carcere il loro giudizio.
</p>

<p>
<span class="smcap">Gold.</span> — Giudizio! E Luisa Savoia di Lamballe? Voglio
saper tutto!
</p>

<p>
<span class="pagenum" id="Page_260">[260]</span>
<span class="smcap">Chén.</span> — Da più di un mese stracciata a pezzi dalla plebe.
</p>

<p>
<span class="smcap">Gold.</span> <i>(con ribrezzo)</i>. — Oh! La donna più bella, gentile
e generosa!! Ed è questa la rivoluzione di cui mi vuoi far
complice? La morte, mille volte la morte... che non può più
essere nè amara, nè lontana!
</p>

<p>
<span class="smcap">Chén.</span> — La morte... Ma tua moglie?
</p>

<p>
<span class="smcap">Gold.</span> — Mia moglie?! <i>(con un grido disperato)</i> Oh come
sono infelice! <i>(si abbandona con uno scoppio di pianto sopra
una seggiola)</i>
</p>

<p>
<span class="smcap">Chén.</span> — Via, Carlo, non smarrire il coraggio che ti sostenne
in tante prove!
</p>

<p>
<span class="smcap">Gold.</span> — Hai ragione... Va pure a dire quello che vuoi...
Fra tante menzogne infami questa almeno sarà pietosa!
</p>

<p>
<span class="smcap">Chén.</span> — Scusami se t'ho fatto soffrire...
</p>

<p>
<span class="smcap">Gold.</span> — Come non soffersi mai! Ma tu l'hai fatto per il
mio bene; meglio, l'hai fatto per quello della mia povera Nicoletta!
<i>(si è alzato e accompagna Chénier al fondo)</i> Va...
non perder tempo e ritorna con una buona notizia... <i>(Chénier
esce)</i> ... e presto!
</p>

<h3>
SCENA VII.
</h3>

<p class="pers">
<i><span class="upright">ANTONIO</span> dalla destra. <span class="smcap">Detto.</span></i>
</p>

<p>
<span class="smcap">Gold.</span> <i>(portando le mani al cuore come un uomo ferito)</i>. — Ah!
m'ha piantato qui un coltello, un coltello che non mi
andrà più via!
</p>

<p>
<span class="smcap">Ant.</span> — Mio zio! Tu hai pianto... Che cosa ti ha detto
Chénier?
</p>

<p>
<span class="smcap">Gold.</span> <i>(come chi è stato oppresso da una rivelazione troppo
terribile per le sue forze, con vero terrore, quasi gliene apparisse
la visione)</i>. — Tutto!
</p>

<p>
<span class="smcap">Ant.</span> <i>(raccogliendolo fra le sue braccia e portandolo sul
seggiolone)</i>. — Dio!
</p>

<p>
<span class="smcap">Gold.</span> — Che vuoi! Sono stato a corte come Molière, ma
senza essere cortigiano, e volevo loro bene non perchè principi,
non perchè larghi di doni, ma perchè colla cortesia e
colla affabilità avevano guadagnato il mio cuore e quello di
Nicoletta.
</p>

<p>
<span class="pagenum" id="Page_261">[261]</span>
<span class="smcap">Ant.</span> — Senti, sarà meglio che chiami la zia e ti portiamo
sul letto...
</p>

<p>
<span class="smcap">Gold.</span> — No, si spaventerebbe, e sul letto io soffocherei...
Ma non ti pare che si faccia notte?
</p>

<p>
<span class="smcap">Ant.</span> — Ad ogni modo non è lontana, ed accendo subito
un lume. <i>(va ad accendere la candela)</i>
</p>

<p>
<span class="smcap">Gold.</span> — Antonio, lascia stare e vieni qui presso di me
che t'ho a dire una cosa mentre non c'è Nicoletta: io non
ho bisogno del lume per leggere nei tuoi occhi quanto ci sei
affezionato!...
</p>

<p>
<span class="smcap">Ant.</span> — Non parlare di me!
</p>

<p>
<span class="smcap">Gold.</span> — Eccolo il mio piccolo burbero benefico!... Ma come
mal ricompensato! E che eredità ti lascierà questo povero zio!
</p>

<p>
<span class="smcap">Ant.</span> — Un gran nome e la memoria incancellabile della
tua bontà!
</p>

<p>
<span class="smcap">Gold.</span> — Ma assai più debiti! Ma il tempo è galantuomo
e io spero che un giorno qualcheduno penserà che Antonio
Goldoni merita pure un raggio, il più puro, della gloria di
Carlo, se gloria ci sarà... Lasciami dire... Intanto tu promettimi...
quando mi vedrai oppresso dal male... di sollevarmi
con altri pensieri...
</p>

<p>
<span class="smcap">Ant.</span> — L'arte tua, il passato!
</p>

<p>
<span class="smcap">Gold.</span> — Bravo! Ma sopratutto di aiutare, quando io non
ci sarò più, la mia Nicoletta a sostenere con coraggio la prova
della nostra separazione.
</p>

<p>
<span class="smcap">Ant.</span> — Sì! Sì! Ma bisogna che tu ti senta molto male
per parlare di queste cose.
</p>

<p>
<span class="smcap">Gold.</span> — No... ma mentre sono in tempo... mentre posso
ancora darti... a te che seguiterai ad essere per lei un figliuolo
amoroso...
</p>

<p>
<span class="smcap">Ant.</span> — Sull'anima mia!
</p>

<p>
<span class="smcap">Gold.</span> — La mia benedizione!
</p>

<p>
<span class="smcap">Ant.</span> — Tu ti senti mancare! La zia...
</p>

<p>
<span class="smcap">Gold.</span> — Non la spaventare... povera Nicoletta... non le
dir nulla... Mi sento già meglio... molto meglio!
</p>

<p>
<span class="pagenum" id="Page_262">[262]</span>
</p>

<h3>
SCENA VIII.
</h3>

<p class="pers">
<i><span class="upright">NICOLETTA</span> dalla destra. <span class="smcap">Detti.</span></i>
</p>

<p>
<span class="smcap">Nicol.</span> — Quel povero Balletti a momenti ti fa piangere
e a momenti... Ma Carlo si sente male?
</p>

<p>
<span class="smcap">Gold.</span> — Non è nulla... Un po' di nervi...
</p>

<p>
<span class="smcap">Ant.</span> — Chénier l'ha fatto inquietare senza volerlo...
</p>

<p>
<span class="smcap">Gold.</span> — Allontana quel braciere, Tonino... e accendi una
volta il lume.
</p>

<p>
<span class="smcap">Nicol.</span> — (O Dio!) <i>(piange)</i>
</p>

<p>
<span class="smcap">Ant.</span> — (Ohimè!) Non c'è più candele, zio... Ma appena
sono andati via quegli altri, scendo subito a pigliarne.
</p>

<p>
<span class="smcap">Gold.</span> — Bravo... Intanto qui tutti e due... le vostre mani...
Chi è che piange?
</p>

<p>
<span class="smcap">Ant.</span> — Nessuno!
</p>

<p>
<span class="smcap">Nicol.</span> — Nessuno!
</p>

<p>
<span class="smcap">Gold.</span> — Lo sapete bene che non ho mai potuto sentire
a piangere!... E ora meno che mai... E poi la mia parte...
una lunga parte! l'ho recitata... e bisogna pure che rientri
nelle quinte... Non era a Parigi che volevo fare l'ultima scena,
oh no! ma laggiù... laggiù nella mia Venezia!...
</p>

<p>
<span class="smcap">Ant.</span> — La Venezia della tua riforma! La Venezia delle
tue prime vittorie!
</p>

<p>
<span class="smcap">Gold.</span> <i>(si rasserena in volto e si abbandona assopito sul
guanciale)</i>. — Venezia!
</p>

<p class="stagedir">
(Antonio va sulla soglia della destra a chiamare con un
cenno gli altri)
</p>

<h3>
SCENA IX.
</h3>

<p class="pers">
<i><span class="upright">BATTISTINO, SUSANNA, GANDINI, MATTIUZZI</span> e <span class="upright">BALLETTI</span>
dal salotto a destra e <span class="upright">PIERINA</span> dal fondo. <span class="smcap">Detti.</span></i>
</p>

<p>
<span class="smcap">Nicol.</span> <i>(inginocchiata presso Goldoni)</i>. — Il mio Carlo
muore!
</p>

<p>
<span class="smcap">Batt.</span> — Io corro subito a cercare un medico.
</p>

<p>
<span class="pagenum" id="Page_263">[263]</span>
<span class="smcap">Sus.</span> — È inutile: egli non si ridesterà che per spirare!
</p>

<p>
<span class="smcap">Ant.</span> — Oh s'io potessi dargli un'ultima gioia!
</p>

<p>
<span class="smcap">Nicol.</span> — Egli ritorna in sè! Carlo! mio buon Carlo!
</p>

<p>
<span class="smcap">Gold.</span> <i>(sentendo gli altri che lo attorniano)</i>. — C'è molta
gente?
</p>

<p>
<span class="smcap">Ant.</span> <i>(con progetto)</i>. — Sì!... il teatro è pieno..... recita
Préville!
</p>

<p>
<span class="smcap">Gold.</span> — Préville?
</p>

<p>
<span class="smcap">Batt.</span> — Che fa lui il Burbero.
</p>

<p>
<span class="smcap">Gold.</span> <i>(entrando a poco a poco nell'illusione)</i>. — Lui? Non
ho più paura!
</p>

<p>
<span class="smcap">Ant.</span> — Senti? Senti?
</p>

<h3>
SCENA X.
</h3>

<p class="pers">
<i><span class="upright">CHÉNIER</span> dal fondo. <span class="smcap">Detti.</span></i>
</p>

<p>
<span class="smcap">Ball., Gand., Sus., Matt., Batt., Pier.</span> <i>(allontanatisi ad un
cenno di Antonio, sempre al proscenio, sottovoce, ed applaudendo
leggermente, per produrre l'illusione desiderata)</i>. — L'autore! l'autore!
</p>

<p>
<span class="smcap">Gold.</span> <i>(rasserenato, raggiante, per alzarsi sostenuto da
Nicoletta ed Antonio)</i>. — A Parigi!
</p>

<p>
<span class="smcap">Chén.</span> — Carlo Goldoni, la Convenzione ti ha restituito
la tua pensione!
</p>

<p>
<span class="smcap">Gold.</span> <i>(ritornato in sè con un grido di riconoscenza)</i>. — O
Francia! <i>(sentendosi mancare si abbandona fra le braccia
di Antonio e di Nicoletta, dicendo a Chénier come una preghiera)</i>
Per lei! Per la mia buona moglie!
</p>

<p class="stagedir">
(Il sipario cala lentamente mentre Chénier assicura Goldoni
spirante che il suo voto sarà soddisfatto)
</p>

<p class="pad2 center large">
<span class="smcap">Fine della commedia.</span>
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
